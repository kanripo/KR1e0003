# -*- mode: mandoku-view; -*-
#+TITLE: 春秋正義
#+DATE: 2015-09-11 23:37:12.051709
#+PROPERTY: ID KR1e0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB05n0583-036春秋正義-卷三十六.
<pb:KR1e0003_SBCK_036-1a>¶
春秋正義卷第三十六　哀公¶
　　国子祭酒上護軍曲阜縣開国子臣孔頴逹　等奉¶
　　勑撰¶
十二年注直書至重賦正義曰用田賦者用田之所收以为賦¶
令之出牛馬也依實直書之以示改常法重賦㪘成元年作丘甲¶
甲是造作之物故言作馬中賦稅以充之非造作之物且譏其賦¶
不說其作故書用言旧不用而今用之　注鲁人至順時　正義¶
曰論語云君娶於呉为同姓謂之呉孟子是鲁人常言称孟子也¶
坊記云鲁春秋去夫人之姓曰呉其死曰孟子卒是旧史書为孟¶
子卒及仲尼脩春秋以魯人己知其非諱而不称姬氏諱国悪礼¶
也因而不改所以順時卋也魯春秋去夫人之姓曰呉春秋无此¶
文坊記云然者礼夫人𥘉至必書扵䇿若娶斉女則云夫人姜氏¶
至自齊此孟子𥘉至之時亦當書曰夫人姬氏至自呉同姓不得¶
称姬旧史所書蓋直云夫人至自呉是玄夫人之姓直書曰呉而¶
已仲尼脩春秋以犯礼明著全玄其文故今經无其事注鄖發¶
<pb:KR1e0003_SBCK_036-1b>¶
陽也　正義曰十七年傳云孟武伯問於高柴曰諸侯盟誰執牛¶
耳季羔曰發陽之役衛石魋指此會也知鄖即發陽一地二名也¶
傳注諱娶至宋女　正義曰諱娶同姓不得謂之吴女宋是子姓¶
長女字孟故惠公元妃謂之子令亦称孟子者全改其本若言此¶
夫人是宋国之長女也釈例曰經書孟子卒傳言昭公娶于呉故¶
不書姓此为昭公加諱不復繫呉改其姓号傳因而弗革也論¶
語謂之呉孟子蓋時人常言非經傳正文也而賈氏以为言孟子¶
若言呉之長女也称呉長女旣不異扵同姓且娶同姓長之与少¶
未聞其異无所为别也　注反哭至人䘮　正義曰礼旣葬日中¶
自墓反虞於正寢所謂反哭於寢反哭者是夫人之正礼也季氏以¶
同姓之故不成其夫人之䘮不爲反哭故不書葬所以懲臣子之過也¶
釈例曰若昭之孟子者以同姓为闕生革其姓過而知悔也然呉之¶
大伯下及魯昭於親逺矣所諱在於名義而已居夫人之位籍小¶
君之尊巴三卋矣季氏當国而不为之服至今仲尼釈己之經国¶
朝不成其䘮以卋適夫人不書扵䇿此季氏之咎也杜言不書於¶
<pb:KR1e0003_SBCK_036-2a>¶
䇿謂不以夫人之礼書於經也　注孔子至節制正義曰杜以¶
孔子与弔明其己玄臣位若在臣位則服小君之䘮不得云与弔¶
而己故云孔子始老始老者謂始致事也刘炫云案十六年仲尼¶
卒哀公誄之子貢譏云生不能用則是哀公不用仲尼为臣也又¶
卋家及諸書无云仲尼仕於哀公杜焉得云孔子始老乎今知不¶
然者以上十一年傳称仲尼在衛魯人以幣召之是召之而來當¶
以任用故府有云子为国老待子而行後乃致事故孟子之䘮而¶
来与用若哀公全不能用何須以幣召之但哀公不用其言故云¶
生不能用於傳文上下理甚符同刘以为不仕哀朝以規杜過非¶
也䘮服齊衰三月章曰为旧君君之母妻傳口为旧君者孰謂也¶
仕焉而已者也何以服齊衰三月言与民同也君之母妻則小君¶
也郑玄云仕焉而已者謂老若有廢疾而致仕者也为小君服者¶
恩深於民也是其服与民同不服臣为小君之服故与常弔也礼¶
齊衰之䘮始死而絻以至扵成服絻以代吉冠故以絻为䘮冠也¶
孔子以季孫當服臣为小君之礼故以小君礼往弔季氏傳書適¶
<pb:KR1e0003_SBCK_036-2b>¶
季氏謂適季氏哭位故杜言徃弔謂就其哭位也季孫旣不服䘮¶
孔子不得服弔服故玄經從主節制也大夫之弔服弁經郑玄云¶
弁經者如爵弁而素而加環經大如緦之經纏而不糾也曲礼云¶
凡非弔䘮非見国君无不荅拜者郑玄云䘮賔不荅拜不自賔客¶
也礼弔无拜法而此言孔子放絰而拜者記言䘮賔不荅拜謂䘮¶
主旣拜賔不荅拜耳其𥘉見主人或弔者先拜拠此傳文必有拜¶
法記无其事記不具耳　注㝷重也寒歇也　正義曰少牢有¶
司徹云乃尋尸爼郑玄云㝷温也引此若可㝷也亦可寒也則諸¶
言㝷盟者皆以前盟己寒更温之使熱温旧即是重義故以㝷为¶
重傳意言若可重温使熱亦可歇之使寒故言寒歇不訓寒为歇¶
也　長木至噬也　正義曰長木喻呉国大也狗瘈喻呉失道也¶
国狗猶家狗言家畜狂狗必齧人也　注盟不至竊盟正義曰¶
畏呉竊盟恐呉知之故不敢書扵䇿也成二年公及椘人秦人云¶
云盟扵&KR1615;傳曰卿不書匱盟也扵是于畏晋而竊与椘盟故曰匱¶
盟彼以畏晋竊盟故諸侯之卿皆貶而称人此亦畏呉竊盟宜應¶
<pb:KR1e0003_SBCK_036-3a>¶
貶此三国經遂没而不書者彼以晋是盟主諸侯不應背晋故貶¶
諸侯之卿以成晋为霸主此呉以夷礼自処不合主諸侯之盟故¶
与呉盟者悉皆不書是不与呉为盟主也旣不与呉則三国私盟¶
於義可許不合貶責但鲁自不書仲尼亦從而不書之耳釈例曰¶
諸侯畏晋而竊与椘盟而貶其卿所以成晋为盟主也呉之彊大¶
始於會鄫終於黄池凡三會三代三盟唯書會伐而不書盟者其¶
以盟主自居而行其夷礼礼儀不興則盟神不蠲非所以結信義¶
昭明徳故不録其盟不与其成为盟主也旣不与呉之为盟主則¶
宋魯衛三国私盟可許故无貶文是其說也杜言三會三伐三盟¶
者七年會于鄫十二年會于槖臯十三年會于黄池是三會也八¶
年呉伐我十年公會呉伐齊十一年齊国書及呉戦于艾陵是¶
三伐也七年傳云夏盟于鄫衍八年傳云呉人盟而还十三年傳¶
云秋七月辛丑盟呉晋争先是三盟也　注侯伯至生物　正義¶
曰侯伯諸侯之長謂盟主也侯伯为主則諸侯之從己者皆为賔¶
致礼礼賔當謂有以乱之或設飲食与之宴也地主所會之地主¶
<pb:KR1e0003_SBCK_036-3b>¶
人也當帰生物於賔礼牲生曰餼服虔云致賔礼於地主傳言呉¶
不行礼於衛衛非地主　注猶西至之備　正義曰月令季夏之¶
月昬火星中詩云七月流火毛傳云流下也謂昬而見於西南漸¶
下流也周礼司爟云季秋内火是九月之昬大始入十月之昬則¶
伏矣猶西流者言其未尽没是夏九月也經書十二月則是夏十¶
月歴官失一閏故以九月为十月釈例長歴言諸儒皆以为時实¶
周之九月而書十二月謂云再失閏若如其言乃成三失非但再¶
也今以長歴推春秋此十二月乃夏之九月实周之十一月也此¶
年當有閏而今不置閏此为失一閏月耳十二月不應螽故季孫¶
怪之仲尼以斗建在戍火星尚未尽没拠今猶見故言猶西流明¶
夏之九月尚可有螽也季孫虽聞仲尼此言猶不即改明年十二¶
月復螽於是始悟十四年春乃置閏𣣔以𥙷正時歴也傳於十五¶
年書閏月蓋置閏正之𣣔明十四年之閏於法當在十二年也¶
注此事至齊同　正義曰杜以此与經别故言丘明不以为義例¶
故使文不齊同刘炫以为傳説當時事耳更倒夲隙地之事載其¶
<pb:KR1e0003_SBCK_036-4a>¶
日月使与明年相接今知不然者案宣二年壬申朝于武宫是十¶
月五日下乃云冬趙盾为旄車之族彼注云壬申是十月五日也¶
旣有日而无月冬又在壬申下明傳文无較例彼旣无倒本其事¶
与後年相接足知此亦不为例本其事使九月在十二月之下明¶
傳因簡牘旧文或日月前後不以为例若以倒叙其事为後年张¶
本案傳之上下凡倒叙事为後年张本者唯道事之所由不具載¶
其日月刘以此而規杜過非也〇十三年注夫差至書之　正義¶
曰七年會呉于鄫十三年會呉于槖皐皆不称子此称呉子故解¶
之夫差𣣔霸中国尊天子而自号为王則諸侯不服故玄僣号自¶
称呉子以告令諸侯故諸侯之䇿承而書曰呉子呉語說此事云¶
晋侯命董褐告呉王曰今君奄王東海以滛名聞於天下君有短¶
垣而自踰之況蛮荊則何有於周室夫命圭有命固曰呉伯不曰¶
呉王諸侯是以敢辞夫諸侯无二君而周无二王君若无卑天子¶
而曰呉公孤敢不順從君命呉王許諾是其玄僣号也於此會玄¶
王号耳其於呉国猶称王不改也　注平且至之次　正義曰公¶
<pb:KR1e0003_SBCK_036-4b>¶
羊傳曰孛者何彗星也其言于東方何見于且也杜用彼說衆星¶
皆没故不言所在之次　傳趙鞅至知也　正義曰如此傳文則¶
趙鞅先𣣔与呉戦也呉語云呉晋争長未成邊遽仍至以越乱告¶
呉王懼乃令大夫而謀曰无會而帰与會而先晋孰利王孫雄先¶
封曰二者莫利必會而先之乃为呉王設計布陳雞鳴乃㝎去晋¶
軍一里昧明王乃秉枹鳴鼔三軍皆誮聲動天地於是晋軍大駭¶
乃令董褐請事賈逵等皆云董褐司馬寅也如彼文則呉請先戦¶
国語各記其国之事言有彼此故其文不同　注二臣鞅与寅¶
正義曰杜以鞅呼寅与語明其同憂国事故以二臣为鞅与寅也¶
刘炫以为呉晋二臣今知不然者以趙鞅呼司馬寅自相与語云¶
建鼓整列二臣死之皆是鞅寅自謂故知二臣鞅与寅也鞅旣不¶
共呉臣對論曲直何得以二臣为呉晋之臣刘以为呉之臣而規¶
杜氏非也　建鼓　正義曰建立也立鼓擊之与戦也大射礼云¶
建鼓在阼階西郑玄云建猶樹也以木貫而載之樹之跗也彼謂¶
立之於地所謂殷人楹鼓与此别也　反曰至死乎　正義曰¶
<pb:KR1e0003_SBCK_036-5a>¶
呉語說此事云蕫褐旣致命乃告趙鞅曰臣觀呉王之&KR0694;類有大¶
憂小則嬖妾適子死不然則国有難大則越入呉将毒不可与戦¶
主其許之說与此傳小異乃先晋人　正義曰呉語說此事云呉¶
公先欠晋侯亞之与此異者經書公會晋侯及呉子傳称公會單¶
平公晋定公呉夫差呉皆在下晋實先矣經拠魯史䇿書傳未魯¶
之簡牘魯之所書必是依實国語之書當国所記或可曲筆直己¶
辞有抑揚故与左傳異者多矣郑玄云不可以国語乱周公所㝎¶
法傳玄云国語非丘明所作凡有共說一事而二文不同必国語¶
虗而左傳实其言相反不可强合也　王合至於伯　正義曰曲¶
礼云五官之長曰伯是職方也九州之長入天子之国曰牧於外¶
曰侯職方者二伯各至一方州長者州牧各主一州周礼所謂八¶
命作牧九命作伯是也王合諸侯則伯帥侯牧當如康王之誥大¶
保帥西方諸侯畢公帅東方諸侯以見於王也計當尽帅諸侯独¶
言帅侯牧者举尊而言其實尽帅之也伯合諸侯則侯帅子男侯¶
謂牧也牧帥諸国之君見於伯也亦當尽帥在會諸侯独云子男¶
<pb:KR1e0003_SBCK_036-5b>¶
举小為言其實亦見在會者尽帥以見伯也　故敝至伯也正義¶
曰言共職貢於呉有豊於晋无有不及晋時以呉为伯故也魯賦¶
至事晋正義曰七年傳茅夷鴻請救於呉云魯賦八百乗君之¶
貳也邾賦六百乗君之私也令鲁賦八百乗以貢於呉以呉为伯¶
故也呉令帥魯以見於晋則呉为州牧鲁为子男晋成伯矣邾是¶
子爵以六百乗貢呉邾以呉为伯故也鲁旣以晋为伯呉为牧牧¶
卑於伯則将半邾三伯乗以属於呉而如邾六百乗以事於晋也¶
魯将至而畢正義曰七月辛丑盟囚景伯以还今景伯称十月¶
當謂周之十月之十月非祭上帝先公之時且祭礼終朝而畢¶
无上辛冬於季辛之事景伯以呉信鬼皆虚言以恐呉耳注一¶
盛至得飲　正義曰酒盛扵器故謂一器为一盛說文云睨邪視¶
也詩云无衣无褐何以卒歳郑玄云褐毛布也人之貴者无衣賤¶
者无褐是褐者寒賤人之衣服也言我与彼褐之父但得共邪視¶
之不得飲之告已之乏食也　對曰至则諾正義曰食以稻梁¶
为貴故以梁表精若求梁米之飯则无矣麄者則有之若我登首¶
<pb:KR1e0003_SBCK_036-6a>¶
山以叫呼庚癸乎女則諾軍中不得岀粮与人故作隐語为私期¶
也庚在西方榖以秋孰故以庚主榖癸在北方居水之位故以癸¶
主水言𣣔致飯并致飲也土地名首山闕不知其処當在呉所營¶
軍之旁呉及越平正義曰言呉不能報越求与之平終伍貟¶
所謂三年始弱也〇十四年注麟者至曰獲　正義曰公羊傳曰¶
麟者仁獸也何休云一角而戴肉設武備而不为害所以为仁也¶
郑玄詩箋云麟角之末有肉示有武而不用釈獸云麐&KR0874;身牛尾¶
一角李廵曰麟瑞應獸名孫炎曰灵獸也京房易傳曰麟&KR0874;身牛¶
尾狼額馬蹄有五采腹下黄髙丈二廣雅云麒麟狼頭肉角含仁¶
懷義音中鍾吕行歩中規折旋中矩遊必択土翔必有処不履生¶
虫不折生草不群不旅不入陷穽不入羅網文章斌斌說文云麟¶
仁獸從鹿其聲麟大牝鹿也從鹿粦聲公羊傳曰麟有王者別至¶
无王者則不至孝經援神契云德至鳥獸則麒麟臻是言麟为聖¶
王之嘉瑞也此時无明王麟出无所應也出而遇獲失其所以帰¶
也夫以灵瑞之物轗軻若是聖人見此能无感乎所以感者以聖¶
<pb:KR1e0003_SBCK_036-6b>¶
人之生非其時道无所施言无所用与麟相類故为感也仲尼見¶
此獲麟於是傷周道之不興感嘉瑞之无應故因鲁春秋文加褒¶
貶而脩中興之教若能用此道則周室中興故謂春秋为中興之¶
教也春秋編年之書不待年终而絶筆於獲麟之一句者本以所¶
感而作故所以用此为終也釈天云冬獵为狩周之春夏之冬故¶
称狩也桓四年公狩于郎荘四年公及齊人狩于禚禚郎二者公¶
親行皆書公狩此狩不書公卿者蓋是虞人賤官自脩常職公卿¶
不行故不書狩者名氏此狩常事本不令書書之为獲麟故也傳¶
称狩于大野大野之澤在鲁国之西故言西狩得用曰獲㝎九年¶
傳例也杜以獲麟之義唯此而已先儒穿鑿妄生異端公羊傳曰¶
有以告者曰有&KR0874;而角者孔子曰孰为来哉孰为来哉反袂拭面¶
涕沾　曰吾道窮矣說公羊者云麟是漢將受命之瑞周亡天下¶
之異夫子知其将有云国争强秦項交戦然後刘氏乃立天子深¶
閔民之离害故为之隕泣麟者大平之符聖人之類又云麟得而¶
死此亦天告天子将没之徵也案此時玄漢二百七十有餘年矣¶
<pb:KR1e0003_SBCK_036-7a>¶
漢氏起於匹夫先无王迹前期三百許歲天已豫見徴兆其为灵¶
命何大逺乎言旣不經事无所拠苟佞時卋妄为虗誕故杜氏序¶
云至扵反袂拭面称吾道窮亦无取焉然賤其虗誣鄙其妖妄故¶
无所又之也説左氏者云麟生於火而遊於土中央軒轅大角之¶
獸孔子作春秋春秋者礼也脩大德以致其子故麟来而为孔子¶
瑞也奉徳侯陳欽說麟西方毛蟲金精也孔子作春秋有立言西¶
方兊為口故麟来許慎称刘向尹更始等皆以为吉凶不並瑞災¶
不兼令麟为周異不得復为漢瑞知麟應孔子而至郑玄以为脩¶
母致子不如立言之說宻也賈逵服虔潁容等皆以为孔子自衛¶
反魯考正礼樂脩春秋紿以周礼三年文成致麟麟感而至取竜¶
为水物故以为修母致子之應若然竜为水物以其育於水耳麟¶
生於火豈其産於火乎孔子之作春秋門徒冬知之矣立明親承¶
聖有目見獲麟丘明何以不言弟子何以不説子思孟軻玄聖尤¶
近荀卿著書尊崇孔德麟若應孔子而来著書无容不述何乃經¶
傳群籍了尔不言以其旣妖且妄故杜悉无所取　注射小至之¶
<pb:KR1e0003_SBCK_036-7b>¶
經　正義曰此文与邾庻其黑肱莒牟夷文同知射是小邾大夫¶
以句繹之地来奔魯也其事旣同其罪亦等傳称庻其等为三叛¶
人不通数此为四叛人者以春秋之經止於獲麟獲麟以上襃貶¶
是仲尼之意此虽文与彼同而事非孔意故不数也若然魯史書¶
此旧与彼同則竊地顯者史先然矣而昭三十一年傳盛論書三¶
叛人名懲不義也其善志也杜言書曰故書皆是仲尼新意案此¶
類彼則彼是旧文言新意者仲尼所脩有因有革因者虽是仲尼¶
因旧旧合仲尼之心因而不改即是新意所以彼傳帰功脩者謂¶
之善志為傳所以脩之旣㝎乃成为善也故釈例終篇杜自問而¶
釈之云丘明之为傳所以釈仲尼春秋仲尼春秋皆因旧史䇿書¶
義之所在則時加増損或仍旧史之无或改旧史之有虽因旧文¶
固是仲尼之書也丘明所發因是仲尼之意也是其説也公羊榖¶
梁之經皆至獲麟而尽左氏之經更有此下事者自此以下至十¶
六年皆是魯史記事之正文也仲尼所脩脩此記也此上仲尼脩¶
記此下是其本文第子𣣔存孔子卒故因經之末并錄魯之旧史¶
<pb:KR1e0003_SBCK_036-8a>¶
以續孔子所脩之經記仲尼卒之月日示後人使知之耳賈逵亦¶
云此下弟子所記但不言是鲁之旧史耳　陳恒執其君　正義¶
曰成十七年晋栾書執晋厉公亦先執後弑与此事同彼不書者¶
或此告彼不告且此非孔子所脩不可以为例也　斉人弑其君¶
壬　正義曰宣四年傳例曰凡弑君称君君无道也称臣臣之罪¶
也發凡言例是周公旧典此鲁史不書陳恒之名蓋依凡例以斉¶
君无道故　傳注大野至商名　正義曰巨訓大也由其旁有大¶
沢故縣以鉅野为名其沢在曲阜之西故称西狩不書地者得常¶
不書也賈逵云周在西明夫子道繫周服虔云言西者有意於西¶
明夫子有立言立言之位在西方故著於西也案此澤实在鲁西¶
旧史因書西耳仲尼不改旧史何以得示已意若其本实东狩仲¶
尼不得輙改为西以己意之所示妄改鲁之狩処虽則下愚知其¶
不可豈有斯人而为斯事以此立說何妄之甚杜以車子連文为¶
将車之子故为㣲者鉏啇是其名也家語說此事云叔孫氏之車¶
士曰子鉏商王肃云車士将車者也子姓鉏啇名今傳无士字服¶
<pb:KR1e0003_SBCK_036-8b>¶
虔云車車七㣲者也子姓鉏啇名以子为姓与杜異以为至虞¶
人　正義曰家語云子鉏啇采薪於大野獲麟焉折其前左足載¶
而帰叔孫以为不祥棄之於郭外使人告於孔子孔子曰麟也然¶
後取之王肃云傳曰狩此曰采薪時實狩獵鉏啇非狩者采薪而¶
獲麟也傳曰以賜虞人此云棄之於郭外棄之於郭外所以賜虞¶
人也然肃意𣣔成彼家語令与經傳符同故強为之辞兾合其說¶
要其文正乖不可合也今傳言狩而獲麟非采薪者也鉏啇不是¶
狩者麟非狩之所獲何以書为狩乎以賜虞人虞人當受之矣棄¶
郭外非賜人之辞不得棄之以为賜人也公羊傳曰西狩獲麟何¶
以書記異也何異尔非中国之獸也然則孰狩之薪采者也薪采¶
者則㣲者也曷为以狩言之大之也曷為大之为獲麟大之也則¶
公羊之意當時实无狩者为大麟而称狩也家語虽岀孔家乃¶
是後世所錄取公羊之說飾之以成文耳不可与左氏合也¶
　注言鲁至獲麟正義曰若举国不識則无由得書傳説仲¶
尼觀之言魯史所以得書獲麟由仲尼辯之故也服䖍云仲尼名¶
<pb:KR1e0003_SBCK_036-9a>¶
之曰麟明麟為仲尼至也然則麟非常見魯人所疑仲尼聖者所¶
言必信故魯從而取之此則愚民之信聖也服虔以仲尼名之即¶
云為仲尼至然則防風之骨肃慎之矢季氏之墳羊楚王之萍实¶
皆問仲尼而後知豈为仲尼至也　使子至弗邑正義曰季孫¶
之意以小邾射不信千乗之国而信子路之言是其重子路過於¶
一国子路當以为榮不冝恥与言约子路之意魯伐小邾非己能¶
禁将令己言不信不可与射約也又射是竊地叛臣臣之罪悪者¶
也而子路与之相要便是以射为義恥与不義交好故辞不能也¶
盟諸陳於陳宗　正義曰陳宗陳氏宗主謂陳成子也尽集陳氏¶
宗族就成子家盟也　注成子至一乗　正義曰案卋本倍子生¶
昭子荘簡子齒宣子其夷穆子安廩丘子鑿兹芒子盈惠子淂¶
誰非陈宗　正義曰子行称国内之人誰非陳宗言陳氏宗族衆¶
多力足成事何為畏子我𣣔出奔所不至陳宗　正義曰子行¶
慮其必出故以殺子懼之陳宗謂陳之先人此称有如陈宗由定¶
六年孟懿子謂范献子曰所不以陽虎为中軍司馬者有如先君¶
<pb:KR1e0003_SBCK_036-9b>¶
彼注云称先君以徴其言此亦然也服䖍云陳宗先祖鬼神也¶
注闈宫至門也　正義曰釈宫云宫中之門謂之闈孫炎曰宫中¶
相通小門也成子在公宫内知大門公門也計闈在宫内必是得¶
入大門乃得至闈令言攻闈与大門皆不勝者公宫非止一門蓋¶
從别門而入兵得至闈故与大門並攻也　注至迹禽獸者　正¶
義曰周礼地官迹人掌邦由之政凡田獵者受令焉郑玄云迹之¶
言跡知禽獸之処也　注地理至大也　正義曰漢書地理志云¶
開封縣逢澤在東北或曰宋之逢澤也臣瓉案汲郡古文梁惠王¶
廢逢忌之薮以賜民今浚儀縣有逢忌陂是也土地名宋都睢陽¶
計去開封四百餘里非輕行可到故杜以逺疑非也蓋扵宋都之¶
旁别有近地名逢沢也介大也釈詁文案方言畜无耦曰介杜云¶
大者逢澤大処不應唯有一麇若迹人止告一麇不應公喚左师¶
俱獵故以介爲大刘炫以爲一麇而規杜氏非也　注瑞符節以¶
發兵　正義曰周礼典瑞云牙璋以起軍旅以治兵守郑衆云牙¶
璋琢以为牙牙歯兵象故以牙璋發兵若令時以銅虎符發兵也¶
<pb:KR1e0003_SBCK_036-10a>¶
彼用牙璋天子之法諸侯於其封内亦自以瑞發兵其物无文以¶
言之　孔丘至告人　正義曰論語録此事与此小異彼云沐浴¶
而朝此云齊而請彼云公曰告夫三子此云公曰子告季孫礼齊¶
必沐浴三子季孫為長各記其一故不同耳彼扵退而告人之下¶
又云云之王子告此无文者傳是史官所錄記其与君言耳退别¶
告三子唯弟子知之史官不見其告故傳无文也〇十五年傳注¶
聘礼至將命正義曰聘礼文也服虔云在床曰尸在棺曰柩礼¶
称旣㪘於棺傳言将以尸入者記言對文耳㪚則可以通隐元年¶
傳曰贈死不及尸注云尸未葬之通称也案聘礼賔入竟而死遂¶
也主人为之具而殯介攝其命君弔介为主人主人帰礼幣必以¶
用介受賔礼无辞也不饗食此謂入竟未至国都賔死其礼如此¶
聘礼又云若賔死未将命則旣斂于棺造于朝介将命郑注云未¶
將命謂俟間之後也此謂賔己至朝主人將𣣔行礼賔請聞之後¶
賔死以柩造朝以尸将事令公孫貞子卒於竟内依礼唯可以尸¶
而入殯於賔館不合以柩造朝以尸将事令上介芋尹云以尸将¶
<pb:KR1e0003_SBCK_036-10b>¶
事者以呉人不納故芋尹引礼深以抑之杜以傳有以尸将事故¶
引聘礼㪘於棺造於朝介将命以釈之其实貞子當殯扵館不得¶
以尸将事也　於是至之礼　正義曰上注所引者是聘賔終以¶
尸将事之礼聘礼又云聘遭喪入竟則遂也不郊労不筵几主人¶
畢帰礼賔唯饔餼之受是聘而遭䘮之礼也其朝礼虽亡賔終及¶
主遭䘮必亦有礼文六年季文子聘於晋求遭䘮之礼是也　曰¶
人至貳乎　正義曰人皆臣人謂凡人皆臣事扵人當一心事上¶
令公孫成而有背人之心謂背鲁適齊况他國齊人虽为子彼豈¶
有不学子而为叛貳乎言必效子而为叛貳故杜云言子叛魯齊¶
人亦將叛子也　輿豭　正義曰豭是豕之牡者傳称諸侯盟誰¶
執牛耳則盟當用牛此用豕者郑玄云人君用牛伯姬廹孔悝以¶
豭下人君耳然則蒯聵自謀取国寧後降下人君於時廹促課得¶
牲耳牲不備牛如孟任割臂以盟荘公椘昭王割子期之心以&KR0576;¶
隨人此及明年大子疾輿豭为盟皆臨時偪切難以礼論也　注¶
季子至邑宰正義曰論語称子路为季路則字季故呼为季子¶
<pb:KR1e0003_SBCK_036-11a>¶
也使告季子則季子在外下云食焉不辟其難是食孔氏之禄故¶
知为孔氏邑宰召獲至食炙正義曰丘明为傳虽詳扵當時¶
而此大煩碎計栾寧飲酒无記錄又此句顚倒辞義不允若倒¶
此二句則上下各自相連當是後来誤耳子羔至其難正義¶
曰子羔謂季子将𣣔救君故言政不及己不當踐其難季子𣣔救¶
孔悝故言食其祿焉不辟其難　十六年注仲尼至有誤正義¶
曰魯臣見为卿乃書其卒致事而卒猶尚不書仲尼書卒者魯之¶
君臣宗其聖德殊而異之故特命史官使書其卒耳孔子卋家云¶
魯襄公二十二年而孔子生孔子年七十三以魯哀公十六年四¶
月己丑卒杜自以長歴授之四月十八日有乙丑无己丑己丑乃¶
是五月十二日也日月必有誤者刘炫云春秋之例卿乃書卒縱¶
令仲尼不告老例不合書而杜云告老玄位猶書卒非也今知不¶
然者案周礼典命云公侯伯之卿三命大夫再命仲尼为鲁大夫¶
夾谷之會攝相事十一年傳云子为國老是大夫尊者則二命以¶
上準例合書故杜为此注或可杜为抑揚之辞以为仲尼縱未去¶
<pb:KR1e0003_SBCK_036-11b>¶
位例不合書告老去位猶書卒者欲明魯之君臣奈其聖德之甚¶
刘不尋杜㫖以为例不合書而規杜過非也　傳公誄至自律¶
正義曰周礼大祝掌作六辞以通上下親踈逺近六曰誄郑衆曰¶
誄謂積累生時德行以賜之命主为其辞即引此傳是为賜命之¶
辞也郑玄礼記注云誄累也累列生時行迹讀之以作謚此傳唯¶
説誄辞不言作謚傳記群書皆不載孔子之謚蓋唯累其羙行示¶
己傷悼之情而賜之命耳不为之謚故書傳无称焉至漢王莽輔¶
政尊尚儒術封孔子後為襃成侯追謚孔子为襃成宣尼君明是¶
旧无謚也郑玄礼注云尼父因且字以为之謚謂謚孔子为尼父¶
郑玄錯讀左傳云以字为謚遂復妄力此觧　注使副至石函¶
正義曰少牢饋食大夫之祭礼其祭无主郑玄祭法注云唯天子¶
諸侯有主禘祫大夫不禘祫无主耳令孔悝得有主者當時僣为¶
之非礼也郑玄駮異義云大夫无主孔悝之反祏所出公之主耳¶
案孔氏姞姓春秋時国唯南燕为姞姓耳孔氏仕扵衛朝己歴多¶
世不知本出何国安得有所出公之主也知是僭为之耳勝曰¶
<pb:KR1e0003_SBCK_036-12a>¶
至去之正義曰白公告之知必許其爵位而宜僚辞是不为利¶
而謟也承之以劒𣣔刺殺之而冝僚不動是不为威而懼也如此¶
之人必不是漏泄人言以求媚者也言其必不洩己謀故舍而去¶
之　注与呉至内乱　正義曰服虔云𣣔陳士卒甲兵如与呉戦¶
時所入献㨗杜以陳列甲兵士卒以入王言人情所不許豈當時¶
肯聼之故以为戰時所得鎧杖兵器皆備具献之所得旣多𣣔因¶
献用之以作乱　注㣲匿也　正義曰釈詁云匿㣲也舎人曰匿¶
藏之㣲也郭璞曰㣲謂逃藏也左傳曰其徒㣲之是也〇十七年¶
注衷甸一轅卿車正義曰甸即乗也四丘为甸出車一乗故以¶
甸为名是古者乗甸同也衛侯本許良夫服冕乗軒則衛侯旣入¶
良夫为大夫矣傳特言乗衷甸兩牡則良夫不合乗之故知为卿¶
車也兵車一轅而二馬夾之其外更有二驂是为四馬今止乗兩¶
牡而謂之衷乗者衷中也蓋以四馬为上乗兩馬为中乗大事駕¶
四小事駕二为等差故也知大事駕四者異義古毛詩說天子之¶
大夫皆駕四故詩云四牡騑騑周道倭遟是也如今乗輿有大駕¶
<pb:KR1e0003_SBCK_036-12b>¶
中駕小駕为行之等差也其諸侯大夫士唯駕二无四二十七年¶
陳成子以乗車兩馬賜顔涿聚之子士喪礼云賵以兩馬是唯得¶
駕兩无上乗也下文大子数之三罪衷甸不在其数而傳言之者¶
積其奢儧多也　注紫衣君服　正義曰賈逵云然杜從之紫衣¶
为君服礼无明文要此云紫衣言良夫不合服之玉藻云玄冠紫¶
緌自魯桓公始也郑玄云蓋僭宋王者之後服也管子称齊桓好¶
服紫衣齊人尚之五素而易一紫孔子云悪紫之奪朱蓋當時人¶
主好服紫衣君旣服紫則臣不得僭今傳言紫衣为良天之罪明¶
紫是君服良夫僣之故言紫衣君服也大夫狐裘非僣言之者为¶
祖裘张本　注食而至不敬　正義曰礼裘上有衣謂之裼玉藻¶
云君衣狐白裘錦衣以裼之如此之類皆是裘上之裼衣也裼衣¶
之上乃有朝祭正服裘上有兩衣也如此雨衣裏則二衣皆重之¶
裼則袒正服露禓衣玉藻云裘之裼也見羙也君在則裼尽飾也¶
服之襲也充羙也然則在君之所於法唯有露裼衣耳无露裘之¶
時今良夫为食熱之故偏袒其裘則并裘亦袒是不敬也劒是害¶
<pb:KR1e0003_SBCK_036-13a>¶
物之器不得近至尊故近君則解劒良夫与君食而不釈剱亦不¶
敬也　注三罪紫衣袒裘帶劒正義曰三者皆偪僣於君故以¶
此为三罪衷甸僣卿耳比此为輕知衷甸非也　衛侯至而譟¶
正義曰北宮衛侯之别宫扵是衛侯在南宮夢裏身在北宫見人¶
登昆吾之觀𬒳髮北面而譟北宮在昆吾觀北故此人北面向君¶
而呌譟也　其繇至後踰　正義曰杜以魚勞則尾赤方羊不能¶
自安裔焉謂魚至水边以喻衛侯将如此是賈逵之説杜用之也¶
郑衆以为魚勞則尾赤方羊逰戲喻衛侯淫縱杜不然者以此魚¶
喻衛侯詩云魴魚頳尾王室如燬鱼労則尾赤以労苦之魚此喻¶
衛侯則方羊为勞苦之狀若其方羊是縱恣之狀何得此勞苦之¶
魚也刘炫以为卜繇之辞文句相韻以裔焉二字冝向下讀之知¶
不然者詩之为体文皆韻句其語助之辞皆在韻句之下即齊詩¶
云俟我於著乎而充耳以素乎而其王詩云君子陽陽左執簧其¶
樂只且之類是也此之方羊与下句将亡自相为韻裔焉二字為¶
助句之辞且繇辞之例未必皆韻此云闔門塞竇乃自後踰不与¶
<pb:KR1e0003_SBCK_036-13b>¶
将亡為韻又一薰一蕕十年尚猶有臭不与攘公之羭为韻是或¶
韻或不韻理无定準刘以为裔焉大国謂土地逺焉之大国近不¶
辞矣又以方羊为縱恣之狀而規杜過非也　注彘武至可執¶
正義曰依礼小国執牛耳武伯得季羔之言以鄫衍則大国執發¶
陽則小国執小国執之旣合古典武伯自以魯是小国故云然則¶
彘也杜以傳有小国大国之執故云拠時執者无常刘炫以为小¶
国恒執牛耳何得云執者无常若如刘意季羔直举發陽何須云¶
鄫衍之役呉公子姑曹横規杜過非也〇十八年注言宗至從子¶
正義曰卋族譜瑗皇父充石八卋孫緩充石十卋孫則為從孫非¶
從子二者必有一誤　夏書至元亀　正義曰夏書大禹謨之篇¶
也唯彼能作先耳唯先蔽志昆命于元亀孔安国云帝王立卜占¶
之官故曰官占蔽断昆後也官占之法先断人志後命於元亀言¶
志㝎然後卜也杜虽不見古文其解亦与孔合周礼謂断獄为蔽¶
獄是蔽為断也昆後也釋言文〇十九年注言敬至大克正義¶
曰自十六年以來經文己終傳无所解當时之事亦不書記所記¶
<pb:KR1e0003_SBCK_036-14a>¶
者爲終竟前事叔青如周計不應録为終萇弘之言故錄之耳萇¶
弘言在昭二十三年此叔青如京师自爲敬王崩未知敬王何年¶
崩也史記十二諸侯年表敬王四十一年孔子卒四十三年敬王¶
崩則敬王崩在他年也周本纪云敬王崩子元王立八年崩子㝎¶
王立六国年表㝎王元年左傳尽此則傳以定王元年終矣杜卋¶
族譜云敬王三十九年魯哀公十四年獲麟之歳也四十二年而¶
敬王崩敬王子元王十年春秋之傳終矣与史記不同者但史記¶
卋代年月事多舛錯故班固以文多抵捂謂此類也案卋本敬王¶
崩貞王介立貞王崩元王赤立宋忠注引大史公書云元王仁生¶
貞王介与卋本不相應不知誰是則宋忠不能㝎也又帝王卋紀¶
敬王三十九年春秋經終四十四年敬王崩子眞㝎王立真㝎王¶
崩子元王立是卋本与史記參差不同良以書籍久逺事多紕繆¶
故杜違史記亦何怪焉刘炫以杜与史記不同而規其過未知刘¶
意能㝎以否　二十年簞小笥　正義曰郑玄曲礼注云簞笥盛¶
飯食者圎曰簞方曰笥宣二年趙盾見餓人为之簞食注云簞笥¶
<pb:KR1e0003_SBCK_036-14b>¶
也不言小此言小笥者以盛珠之器不冝与盛飯器同故云小耳¶
對曰至謗言正義曰爲時所用進在朝廷言行无愆不見怨悪¶
言人无悪之者時所不用退帰私室則无誹謗之言故得君子之¶
名也杜解進退之由由時可行則行故有進時可止則止故有退¶
時易艮彖曰艮止也時止則止時行則行動静不失其時其道光¶
明言史黯行如此也〇二十一年注皐緩至此會　正義曰士䘮¶
礼始死復魂之辞云皐其復郑玄云皐長聲也皐者緩聲而長引¶
之是皐为緩也高蹈高举足而蹈地故言猶逺行也此盟于顧顧¶
是齊地行不出竟而言遠者止爲魯不稽首而为此會虽近猶恨¶
故以逺言之耳〇二十二年大子革奔越　正義曰革为邾君十¶
餘年矣仍称为太子者承其父帰之下故繫父言之　越滅至以¶
帰正義曰呉語說此事云越师入呉国囲王言呉王懼使人行¶
成越王曰昔天以越賜呉而呉不受今天以呉賜越孤敢不聽天¶
之命而聽君之命乎乃不許成因使告呉王曰以民生之不長王¶
其无死寡人其逹王於角句東夫婦三百唯王所安以没王年天¶
<pb:KR1e0003_SBCK_036-15a>¶
差辞曰孤之身实失宗廟社稷凡呉土地人民越旣有之孤何以¶
視於天下夫差将死使人告於子胥曰使死者无知則己矣若有¶
知也吾其何面目以見貟也遂自殺〇二十三年注景曹至祖母¶
正義曰宋景曹者宋景公之母姓曹氏也昭二十五年傳云季公¶
若之姉为小邾夫人生宋元夫人生子以妻季平子此曹是平子¶
之妻母故為桓子外祖母也今康子是桓子之子父之外祖母卒¶
故使冉有弔且送葬婦人多以姓繫夫此以景公見在遣弔景公¶
故繫其子小邾曹姓故称景曹注弥逺至弥甥　正義曰弥者¶
增益之義故为逺也釈親云母之昆弟为舅謂我舅者吾謂之甥¶
季桓子为景公之甥景公為康子父之舅氏也桓子於景公为親¶
甥故康子致辞於景公自以為弥逺之甥〇二十四年注躗過也¶
正義曰服虔云躗偽不信也杜云躗過繆言也俱是不实之義各¶
自以意訓耳〇二十五年衛侯出奔宋　正義曰服虔云此下但¶
有適城鉏以鉤越无奔宋之事其說未聞令杜云城鉏近宋邑蓋¶
衛侯出近宋竟似欲奔宋衛人以奔宋告也　注期夏至同列¶
<pb:KR1e0003_SBCK_036-15b>¶
正義曰期是夏戍之子戊是大叔疾之甥期為大叔疾姉妹之孫¶
也姉妹之子为甥姉妹之孫与己之孫尊卑同列男子謂兄弟之¶
孫為從孫故謂姉妹之孫为從孫甥〇二十六年注悼公至黯也¶
正義曰衛卋家謂輙为出公季父黚殺出公子而自立是为悼公¶
以城鉏与越人　正義曰衛侯先居城鉏以兵侵衛衛人申開守¶
陴衛侯不敢入乃还城鉏衛人得以城鉏与越者衛人賂遺於越¶
虽公所在亦以与之　注周元至飬也　正義曰東卋家云景公¶
卒公子得殺大子而自立是为昭公昭公者元公之曽孫也昭公¶
父元公孫紏紏父公子端秦端秦即元公少子也景公殺昭公父¶
纠故昭公怨賊殺大子而自立其說殺昭公得立之所由与此不¶
合亦以得为昭公也　注北首死象　正義曰礼運云死者北首¶
生者南郷故以北首为死象　詩曰至順之　正義曰詩周頌烈¶
文之篇也競彊也无彊乎惟得䝨人也若得䝨人四方諸国皆順¶
從之矣〇二十七年注西平陽正義曰宣八年城平陽此云盟¶
于平陽土地名云宣八年平陽东平陽也泰山有平陽縣此年平¶
<pb:KR1e0003_SBCK_036-16a>¶
陽西平陽也髙平有南平陽縣元及寡正義曰无陵侮寡少¶
而横及之也　君子至入焉　正義曰君子之为謀也思其始思¶
其中思其终三者尽无猜嫌皆可举而行之然後設言以入前人¶
焉注悼公至悼公　正義曰鲁卋家云哀公奔越国人迎哀公¶
復帰卒扵有山氏子寜立是爲悼公傳称国人施罪於有山氏不¶
得復帰而卒於其家也馬迁妄耳注簡子至为子　正義曰趙¶
卋家云孤布子卿見簡子簡子徧召諸子相之子卿曰无為将軍¶
者簡子召子毋恤毋恤至子卿起曰此真將軍矣簡子曰此其毋¶
賤翟婢也奚道貴哉子卿曰天之所授虽賤心貴自是之後簡子¶
尽召諸子与語毋恤最䝨乃廢大子伯魯而以毋恤为大子　注¶
史記至七年正義曰晋卋家云㝎公三十三年孔子卒三十七¶
年定公卒則晋㝎公以魯哀公二十年卒也又云㝎公卒子出公¶
鑿立十七年出公奔齊則出公之奔在魯悼公之十年也又云出¶
公旣奔知伯立昭公曽孫驕为晋君是为哀公哀公之四年趙襄¶
子韓康子魏桓子共弒知伯是殺知伯當魯悼公之十四年也又¶
<pb:KR1e0003_SBCK_036-16b>¶
六国年表亦云晋哀公曰年鲁悼公十四年韓魏趙敗知伯於晋¶
陽戦国策記此事云知伯帥韓康子魏桓子攻趙襄子於晋陽引¶
汾水以灌之城不没者三板知伯行水魏桓子御車韓康子为右¶
知伯曰吾今乃知水可以亡人之国汾水可以灌安邑绛水可以¶
灌平陽安邑魏也平陽韓也魏桓子肘韓康子康子躡魏桓子之¶
足其夜趙襄子使張孟談私扵韓魏韓魏反与趙合遂殺知伯扵¶
晋陽之下而三分其地事在春秋獲麟之後二十七年王隱晋書¶
武帝纪大康元年諸軍伐呉三月至江陵縣而孫皓面縛詣王濬¶
降杜預先为荊州刺史鎮㐮陽督諸軍伐呉將兵向江陵因東下¶
伐呉呉平又自江陵还㐮陽束哲傳云大康元年汲郡民盗發魏¶
安釐王塚得竹書漆字科斗之文科斗文者周時古文也其字類¶
麤尾細似科斗之蟲故俗名之焉大凡七十五卷晋書有其目錄¶
其六十八卷皆有名題其七卷折簡碎雜不可名題有周易上下¶
經二卷紀年十二卷瑣語十一卷周王遊行五卷說周穆王逰行¶
天下之事今謂之穆天子傳此四部差为整頓汲郡𥘉得此書表¶
<pb:KR1e0003_SBCK_036-17a>¶
以下原闕¶
<pb:KR1e0003_SBCK_036-17b>¶
