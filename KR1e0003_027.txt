# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 27
<pb:KR1e0003_SBCK_027-1a>¶
恒北嶽恒山也衡南嶽衡山也釋例土地名云東岳泰山奉高縣¶
泰山也南岳長沙湘南縣衡山也西嶽弘農華隂縣西南華山也¶
北岳中山曲陽縣西北&KR0106;山也郭璞注&KR0106;山名常山辟漢文帝諱¶
耳爾雅於釋山發首言此四山明其即是四嶽故注者皆以嶽解¶
之且諸書史傳䜟緯皆以岱衡華&KR0106;爲四嶽四嶽必是此四山也¶
釈山又云泰山爲東嶽華山爲西嶽霍山爲南嶽&KR0106;山爲北嶽岱¶
泰衡霍二文不同者此二嶽者皆一山而二名也白虎通云嶽者¶
何嶽之爲言桶也桶功德也應劭風俗通云嶽桶也桶考㓛德¶
黜陟也然則四方方有一山天子廵狩至其下桶考諸侯㓛德而¶
黜陟之故謂之嶽也風俗通又云泰山山之尊者一曰岱宗岱始¶
也宗長也萬物之始隂陽交代故爲五嶽長王者受命恒封禅之¶
衡山一名霍山言萬物霍然大也華變也萬物成変由於西方也¶
恒常也萬物伏北方有常也是解衡之與霍泰之與岱皆一山有¶
二名也張揖云天柱謂之霍山漢書地理志云天柱在廬江灊縣¶
風俗通亦云霍山廟在廬江灊縣如彼所云則霍山在江北而淂¶
<pb:KR1e0003_SBCK_027-1b>¶
　與江南衡山為一者本江南衡山一名霍山漢武帝移嶽神於天¶
　柱又名天柱為霍山故漢魏以来衡霍别耳郭璞注爾雅云霍山¶
　今廬江灊縣灊水出焉别名天柱山漢武帝以衡山遼曠故移其¶
　神於此今其土俗人皆呼之為南嶽嶽本自以兩山為名非&KR0025;近¶
　來也而學者多以霍山不淂為南嶽又云&KR0025;漢武帝来始有名即¶
　如此言為武帝在爾雅之前乎斯不然也是解衡霍二名之由也¶
　書傳多云五嶽此傳云四嶽者中嶽嵩髙即大室是也下别言¶
　之故此云四嶽　三塗正義曰服虔云三塗大行轘轅崤澠也¶
　謂三塗為三䖏道也杜云在河南陵渾縣南則以三塗為一釋例¶
　土地名云三塗河南陸渾縣南山名或曰三塗伊闕大谷轘轅三¶
　道也傳曰晋將伐陸渾而先有事於洛與三塗先祭山川也謂三¶
　道皆非也是杜據彼十七年傳文知三塗是山川非三道也陽城¶
　正義曰陽城山名也土地名云河南陽城縣東北山洧水所出也¶
　大室　正義曰大室即嵩髙也釋山云嵩髙為中嶽郭璞云大室¶
　山也别名外方今在河南陽城縣西北土地名云大室河南陽城¶
<pb:KR1e0003_SBCK_027-2a>¶
縣西嵩髙山中嶽也地理志云武帝置嵩髙縣以奉大室之山是¶
為中嶽又有少室在大室之西也　注亨通也　正義曰易文¶
言云亨者嘉之㑹也嘉命禮通謂之亨是亨為通也言治民¶
事神使人神通&KR0003;故云以亨神人也　注於國至為宇　正義曰¶
易称上棟下宇宇謂屋簷也於屋則簷邊為宇也於&KR0038;則四¶
垂為宇也四垂謂四竟邊垂　莫匡其君　正義曰釋言云匡正¶
也孝經云君子之事上也將順其羙匡救其𢙣　其餘至不至¶
正義曰言其餘諸侯君之威力所能及誰敢不來至椘者也　聖¶
人至為災正義曰無雹謂無害物之雹雖有依時小雹不與物¶
為災也刘炫云旣云無雹復云雖有不為災者言有相形之㔟也¶
聖人在上無雹言必無雖有不為災覆見無雹之意猶論語祭&KR0079;¶
不出三日出三日不食之矣　注陸道至蔵之　正義曰釋天云¶
北陸虚也西陸昴也孫炎云陸中也北方之宿虚為中也西方之¶
宿昴為中也彼以陸為中杜以陸為道者陸之為中為道皆無正¶
訓各以意言耳杜以西陸朝覿謂奎星朝見昴為西方中宿則昴¶
<pb:KR1e0003_SBCK_027-2b>¶
未淂見宿是日行之道爾雅高平曰陸髙平是道路之處故以陸¶
為道也日在北陸謂夏之十二月也十二月日在玄枵之次小寒¶
節大寒中漢書律歴志載劉歆三统歴云玄枵之&KR0004;日在婺女¶
八度為小寒節在危&KR0004;度為大寒中終於危十五度是夏之十二¶
月日在虚危也於是之時寒極冰厚故取而蔵之也周禮凌人正¶
嵗十有二月令斬冰詩云二之日鑿冰沖沖月令季冬冰盛水腹¶
命取冰鄭玄云腹厚也以此知日在北陸謂夏之十二月也　西¶
陸朝覿而出之　正義曰覿見也西道之宿有早朝見者於是而¶
出之謂奎星晨見而出冰也　注謂夏至東方正義曰杜以西¶
陸為三月日在大梁之次清明節穀雨中三統歴云大梁之初日¶
在胃七度為清明節在昴八度為榖雨中終於畢十一度是夏之¶
三月日在昴畢於是之時蟄蟲巳出有温暑臭&KR0126;冝當用冰故¶
以是時出之也歴法星去日半次則淂朝見三統歴春分日在婁¶
四度宿分奎有十六度乃次婁則春分之日奎之&KR0004;度去日己二¶
十度矣故春分之中淂早朝見東方也西方凡有七宿傳言西陸¶
<pb:KR1e0003_SBCK_027-3a>¶
朝覿於傳之文未知何宿覿也服虔以為二月日在婁四度春分¶
之中奎始晨見東方以是時出冰月令仲春天子乃獻羔啓冰是¶
也服虔又以此言出之即是仲春啓冰故為此說案下句再言其¶
藏其出覆此蔵出之文言其出之也朝之禄位賔食䘮祭於是乎¶
用之即是班冰之事非&KR0004;啓也安淂以出之為啓冰也如鄭玄答¶
其弟子孫皓问云西陸朝覿謂四月立夏之時周禮夏班冰是也¶
與杜說異理亦通也刘炫云春分奎星巳見杜以夏三月仍云奎¶
始朝見非其義也杜鄭及服三說鄭為近之今知非者杜以西陸¶
朝覿實是春分二月故杜此注云春分之中奎星朝見東方及下¶
獻羔啓之注云謂二月春分獻羔祭韭是也皆據&KR0004;出其冰公始¶
用之時也所以杜又注云謂夏之三月日在昴畢蟄蟲出而用冰¶
者以此傳云西陸朝覿而出之下傳覆之云其出之也朝之禄位¶
賔賔喪祭於是乎用之旣云朝之禄位賔食喪祭則是普賜群¶
臣故杜云謂夏三月又下注云言不獨共公是據普班之時也故¶
下傳又云火出而畢賦是也然冰之&KR0004;出在西陸始朝覿之時冰¶
<pb:KR1e0003_SBCK_027-3b>¶
之普出在西陸朝覿之後揔而言之亦淂称西陸朝覿而出之也¶
刘炫不細&KR0026;杜意以為杜旣言春分朝見又言謂夏三月以規杜¶
失非也　其蔵至取之　正義曰此傳再言其蔵其出者上言取¶
之用之之䖏下言蔵之出之之禮也山則逺而難窮故言深山也¶
谷則近而易尽故言窮谷也固牢也沍閉也牢隂閉寒言其不淂¶
見日寒甚之䖏於是乎取之　注沍閉至為災　正義曰周禮鼈¶
人掌互物鄭司農云互物謂龜鼈有甲㒼胡是沍為閉也深山窮¶
谷之冰至夏猶未釋陽氣起於下隔於冰伏積而不能出憤發¶
或散而為雹蔵冰必取此山谷之内積隂之冰所以道逹其氣使不¶
為災也蔵冰&KR0466;室所蔵不多積隂之冰不可取盡不取川池之冰¶
以示道達陽氣耳未必陽氣皆待此而逹　其出至用之　正義¶
曰此謂公家用之也朝廷之臣食禄在位大夫以上皆當賜之冰¶
也其公家有賔客享食公家有喪有祭於是乎用之言其不獨¶
共公身所用也周禮凌人去春始治鑑几内外饔之膳羞鑑焉凡¶
酒漿之酒醴亦如之祭祀共冰鑑賔客共冰大喪共夷槃冰是公¶
<pb:KR1e0003_SBCK_027-4a>¶
家所用冰也　注黒牡至其神正義曰此祭玄𠖇之神非大神¶
且非正祭計應不用大牲杜言黒牡黒牲當是黒牡羊也秬黒&KR0112;¶
釋草文也啓冰唯獻羔祭韭蔵冰則祭用牲&KR0112;者啓唯告而已蔵¶
則設享𥙊之禮祭禮大而告禮小故也月令於冬云其神玄&KR0115;故¶
知司寒是玄冥也北方之神故物皆用黑&KR0025;其方色也有事於冰¶
故祭其寒神　注桃弓至尊故正義曰&KR0003;文云弧木弓也謂空¶
用木無骨飾也服虔云桃所以逃凶也&KR0068;矢者&KR0068;赤有箴取其名¶
也蓋出冰之時置此弓矢於凌室之户所以禳除凶邪將御至尊¶
故慎其事為此禮也此傳言其出之也雖覆上文出之之文其實¶
此出之謂二月&KR0004;出之時公將用之故設弓矢也刘炫云此言出之¶
覆上西陸朝覿知是火出時事二月已啓此方用弓矢者二月啓¶
冰始薦宗廟此公將用之故設弓矢也　注食肉至食者　正義¶
曰在官治事官皆給食大夫以上食乃有&KR0079;故魯人謂曹劌曰&KR0079;¶
食者謀之又&KR0003;子雅子尾之食云公膳日雙雞是大夫淂食&KR0079;也¶
傳言食&KR0079;之禄禄即此&KR0079;是也若依禮常所合食案玉藻云天子¶
<pb:KR1e0003_SBCK_027-4b>¶
日食少牢諸侯日食特牲大夫特豕士特豚則士亦&KR0079;食但彼是¶
在家之禮非公朝常食也杜言謂在朝廷治其職事就官食者以¶
明在官之食有冰耳下云自命夫命婦無不受冰謂賜之冰受以¶
皈在家用之也　大夫至用冰　正義曰喪服傳曰大夫弔於命¶
婦錫衰命婦弔於大夫亦錫衰此傳與彼命婦之文皆與大夫相¶
對故杜知是大夫妻也喪大記云君設大盤造冰焉大夫設夷盤¶
造冰焉士併瓦盤無冰鄭玄云禮自仲春之後尸旣襲旣小斂先¶
内冰盤中乃設狀於其上不施席而遷尸焉秋凉而止士喪禮君¶
賜冰亦用夷盤是當喪之時特賜之冰浴訖乃設故云喪浴用冰¶
祭寒至啓之　正義曰上已云其蔵冰也黒牡秬&KR0112;以享司寒今復¶
云祭寒而蔵之與上一事而重其文者&KR0082;明獻羔而啓之還是¶
獻之於寒神故更使蔵之啓之文相對也　注謂二至冰室　正¶
義曰詩云四之日其蚤獻羔祭韭四之日即夏之二月也告神而¶
始&KR0271;冰室始薦宗廟薦神之後公遂用之俱在春分之月　注火¶
星至月中　正義曰十七年傳云火出於夏為三月於啇為四月¶
<pb:KR1e0003_SBCK_027-5a>¶
於周為五月此云火出而畢賦謂以火出而後賦之以火出為始也¶
周礼云夏頒冰謂正歳之夏即四月是也故杜兼言四月　注山¶
人至遂属　正義曰周礼山虞掌山林之政令知山人虞官也周¶
禮五縣為遂是縣為遂之属也　注霖雨為人所患苦正義曰¶
詩云以祈甘雨此云苦雨雨水一也味無甘苦之異飬物為甘害物¶
為苦耳月令云孟夏行秋令則苦雨數來五榖不滋是霖雨為人¶
所患謂之苦也鄭玄云申之氣乗之苦雨白露之𩔖時物淂而傷¶
也注震霆也　正義曰&KR0003;文云震劈歴震物者釋天云疾雷¶
為霆霓郭璞云雷之急激者謂霹&KR0430;則霆是震之别名雷出¶
不震言有雷而不為霹&KR0430;也下云雷不發而震言無雷而有霹¶
&KR0430;也　無菑至不降正義曰霜雹即是菑言無此菑害之霜雹¶
也寒暑失時則民多癘疾癘疾天氣為之故云降也　注短折至¶
為札　正義曰洪範六極一曰凶短折孔安&KR0038;曰短未六十折示三¶
十是短折為少夭之名也周礼膳夫大析則不举鄭玄云大札疫¶
癘也謂遭疫癘而大死也癘疫謂民病大札謂人死故云夭死為¶
<pb:KR1e0003_SBCK_027-5b>¶
札　風不至而震　正義曰風不以理舒散而暴疾殺物雷不深¶
緩動發而震擊為害　注七月至宗廟　正義曰&KR0466;人十二月¶
令斬冰月令十二月令取冰當是即以其月納於室也詩言三凌¶
之日納于凌隂即是正月矣不以鑿冰之月即納之者鄭玄云𡺳¶
土晚寒故可以正月納冰言由晩寒故也上言將&KR0082;頒賦公始用¶
之知蚤開冰室唯薦宗廟何休膏盲難此云春秋書雹以為政¶
之所致非由冰也若今朝廷藏冰亦不於深山窮谷何故或無雹天¶
下群縣皆不藏冰何故戓不雹若言有之於古者必有驗於今此其¶
不合於義失天下相與之意鄭玄箴之曰雨雹政失之所致是固¶
然也&KR0038;之失政君子知其大者其次知其小者蔵冰之禮&KR0466;人掌¶
之月令載之𡺳詩&KR0084;之此獨非政與故其小者耳夫深山窮谷固¶
隂沍寒極隂之處冰凍所聚不取其冰則氣畜不泄結滯而為伏¶
隂凡雨水陽也雪雹隂也雨水而伏隂薄之則凝而為雹雨雪而¶
愆陽薄之則合而為霰申豐見時失藏冰之禮而有雹推之隂陽¶
知此伏隂所致亦聖人之寓言也詳載其言者以著蔵冰之禮不¶
<pb:KR1e0003_SBCK_027-6a>¶
可廢耳炫謂鄭言是也申豐&KR0009;言於此以諌失政其雹不是盡由¶
冰也邾不㑹　正義曰宋之盟邾滕為私属不許交相見而椘¶
召邾滕使&KR0025;㑹者邾滕自&KR0082;辟役不宋盟又晋合諸侯常列在¶
於㑹㐮二十九年城杞三十年會于澶渊邾滕皆在椘知其事¶
故使召之此申之會滕至而邾不至　夏啓至之會　正義曰此¶
六王之事唯周武王孟津之誓尚書有其事武王伐殷作泰誓三¶
篇是也其餘五者皆書傳無文不能知其本末　注周成至西北¶
正義曰書序云成王㱕自奄在宗周誥庶&KR0022;作多方其經云告爾¶
四&KR0038;多方則於時諸侯大集故謂歧陽之蒐在此時也　吾用齊¶
&KR0074;正義曰用會召𨹧之礼出自王意也服虔云召𨹧之役齊&KR0074;¶
退舍以禮椘靈王今感其意是以用之　注其禮六儀　正義曰¶
以言禮六故言其礼六儀當是會上有此六儀不知六者何謂也¶
注鄭伯至之異正義曰杜知其禮同所&KR0025;言之異者以左師獻¶
公合諸侯之禮六子産獻伯子男會公之禮六若其各異凡十二¶
禮下椒举云禮吾所未見者六焉故知其禮同也於公言之云合¶
<pb:KR1e0003_SBCK_027-6b>¶
諸侯之禮於伯子男言之云會公之禮是所&KR0025;言之異　武城¶
正義曰土地名椘之武城在南陽宛縣北也魯之武城在泰山當¶
武城縣也有澹臺子羽冢將墮幣焉正義曰杜唯云將因諸¶
侯會布幣乃相見不解墮之義案隱六年公羊傳鄭人來輸平輸¶
平者何輸平猶墮成也然則墮是輸之義也朝聘之禮客必致幣¶
於主據主則為受據客則為輸襄三十一年傳子産論幣云其輸¶
之則君之府實也非薦陳之不敢輸也是謂布幣為輸幣也言將¶
待輸幣之時乃相見見旣在後故遣我來敢謝後見也服虔云堕¶
輸也言將輸受宋之幣於宗廟案禮之享幣皆令宰受不以薦¶
宗廟雖訓為輸義不當也　八月甲申正義曰長歴推此年七¶
月己未朔二十六日淂甲申八月己丑朔其月無甲申而傳上有¶
七月下有九月月不容誤故知日誤弱其孤　正義曰崔杼弑莊¶
公豆其弟景公孤謂景公也以其幼小輕弱之　以盟諸侯　正¶
義曰靈王即位以來經傳不見與諸侯盟事蓋椘子自與屬椘諸¶
侯私盟不告魯而慶封知之　注丘十至一年正義曰丘十六井¶
<pb:KR1e0003_SBCK_027-7a>¶
當出馬一匹牛三頭司馬法之文也服虔以為子産作丘賦者賦¶
此一丘之田使之出一馬三牛復古法耳丘賦之法不行久矣今¶
子産復脩古法民以為貪故謗之案春秋之卋兵革數興鄭在晋¶
椘之間尤當其劇止當重於古不應廢古法也若徃前不脩此法¶
豈淂全無賦乎故杜以為今子産於牛馬之外别賦其田如魯之¶
田賦田賦在哀十一年彼注云丘賦之法因其財通出馬一匹田¶
牛三頭今&KR0082;别其田及家財各為一賦故言田賦然則此與彼同¶
賦斂家資使出牛馬又别賦其田使之出粟若今輸租更出馬一¶
匹牛三頭是一丘出兩丘之稅案周禮有夫征家征夫征謂出稅¶
家征謂出車徒給徭役此牛馬之屬則周禮之家征也其大征十¶
一而稅是与家征别　&KR0078;在至䘙亡正義曰渾罕意譏子産將¶
言鄭之先亡故遂博言諸&KR0038;亡之先後杜據卋本史記作卋族譜¶
說諸&KR0038;滅亡之年此下十一年椘滅蔡十三年蔡復封春秋後二¶
卋十八年而椘滅蔡也哀八年宋滅曹也滕以春秋後六卋而齊¶
滅之鄭在春秋後五卋九十一年而韓滅鄭衛在春秋後十一卋¶
<pb:KR1e0003_SBCK_027-7b>¶
二百五十八年而秦滅衛也據蔡之前亡則渾罕之言終亦驗矣¶
注&KR0068;檪至檪亭正義曰呉來伐椘入此三邑知此三邑皆椘东¶
鄙故疑新蔡縣東北有檪亭者是此檪也鄭有檪邑者則河南陽¶
翟縣是也　注㐮二至六歳　正義曰穆子還魯傳無皈歳㐮二¶
年始見於經疑是其年新還也成十六年傳云子叔聲伯使叔孫¶
豹請逆于晋師於時豹猶在魯疑其因使而遂奔齊蓋自鄭過魯¶
而去故淂宿於庚宗成十六年出奔襄二年始還凡經五年故豎牛¶
五六歳能奉雉也計豎牛至襄二年四嵗也杜言五六嵗者豎牛¶
見穆子未必即以還年見之曰唯正義曰曲禮云父召無諾¶
先生召無諾唯而起鄭玄云應辭唯恭於諾　故怒至逆之　正¶
義曰怒者怒其妻也忿其母遂及其子其子在齊成長而後逆之¶
㱕魯非謂逆其妻也　強與孟盟　正義曰孟雖適妻之子叔孫¶
未立為嗣豎牛&KR0082;亂其室望已有之未應即&KR0082;為適使孟事已強¶
與盟者&KR0082;其與已同心使已淂專恣耳注際接至接見　正義¶
曰釋詁云際接捷也郭璞曰捷謂相　續也大夫將立適子必須¶
<pb:KR1e0003_SBCK_027-8a>¶
接見同寮季武子立紇飲大夫酒是其事也孟丙未與大夫交接¶
故為之作鐘因落鐘令與相見　注以豭至曰落　正義曰說文云¶
釁血祭也雜記釁廟之禮云雍人举羊升屋自中中屋南面刲羊¶
血流于前是釁祭之法以血澆落之知落之即是釁也雜記又曰¶
凡宗廟之器其名者成則釁之以豭豚是知以豭豬之血也記称宗¶
廟之器成乃釁以豭豚此叔孫為孟作鐘非是宗廟之器亦釁之¶
者周禮小子職曰釁&KR0022;器及軍器鄭玄云&KR0022;器謂禮楽之器及𥙊¶
器之属此鐘是禮楽之器故釁也　使豎牛　正義曰孟不自請¶
使豎牛者内則云由命士以上父子皆異宫鄭玄云異宫者崇敬¶
也以其異宫故使豎牛　牛謂至見矣正義曰而如同是語辭¶
故注云而何如何牛謂叔孫曰以仲見君何問何故以仲見君也叔¶
孫怪其語故曰何為牛曰不將仲見君乎若不將見則旣自見君¶
矣言不待父命所以怒叔孫也大夫立子為適必自見之於君宣¶
十四年申舟見犀而行定六年楽祁見溷而行是其事也或曰豎¶
牛謂𠦑孫曰今將仲見君其事如何𠦑孫以已見病故怪之曰何¶
<pb:KR1e0003_SBCK_027-8b>¶
為以下同　注寘置至西廂　正義曰禮置器物於地皆謂之寘¶
是寘為置也月令天子居左个右个是个為東西廂也　吾子至¶
書勳正義曰杜泄是叔孫家臣故称已君為夫子工正是司馬¶
之属官也季孟亦有属官共書其事但季孟身在不假言属以¶
叔孫已亡取属官為徵故兼言之所以司徒書名者周礼大司徒¶
掌十二教十有一曰以賢制爵十有二曰以庸制禄故司徒書名¶
定位號也司馬與工正書服者周禮夏官司馬其属有司士掌¶
群臣之政亦以德詔爵以功詔禄工正雖不属司馬掌作車服故¶
與司馬書服之案周礼司勳属夏官今司空書勲者春秋之時¶
又是諸侯之法不可盡與礼同　注誣𠦑至季孫正義曰季孫¶
因𠦑孫之弱&KR0082;四分公室已取其二故謀去中軍豎牛云夫子固¶
&KR0082;去之是誣叔孫以媚季孫五年傳舍中軍卑公室也　正義¶
曰㐮十一年&KR0004;作三軍十二分其國民三家淂七公淂五國民不¶
尽属公公室已是卑矣今舍中軍四分公室三家自取其稅減已¶
税以貢於公&KR0038;民不復属於公公室弥益卑矣是舍中軍者三¶
<pb:KR1e0003_SBCK_027-9a>¶
家所以卑弱公室也作中軍卑公室之漸舎中軍卑公室之極初¶
作云作三軍今不云舎三軍者&KR0004;云作者舊有二軍今更増一軍¶
人數不足故惣皆渾破各毁其乗足成三軍故云作三軍此則唯¶
舍中軍分中軍之衆属上下二軍其上下二軍依舊不動故唯云¶
舍中軍也刘炫云四分公室制法别耳還作三軍不淂言舍三軍¶
注罷中至軍名　正義曰魯之軍名傳無其號晋作三軍爲上中¶
下則魯之三軍亦當然也其廢中軍之後上下二軍分爲四分哀¶
十一年齊師伐魯称孟孺子泄帥右師冉求帥左師冉求季傳¶
氏宰也又言叔孫武叔退而蒐乗更無别称知自以叔孫爲軍名¶
也　注取其令名　正義曰取其令名者季孫實&KR0082;自厚令諸大¶
夫議論似若已之不與取其令善廉絜之名也刘炫以爲施者舎¶
也臧者善也成諸臧氏取其令名也其二家謂叔孟非謂施臧二¶
氏也　&KR0004;作至半焉正義曰將述其舎例本其&KR0004;&KR0004;作中軍謂¶
襄十一年也三分公室而各有其一民皆分属三家就中減以與¶
公令公自稅取也季氏盡征之不減入於公令尽属於己也叔¶
<pb:KR1e0003_SBCK_027-9b>¶
孫氏臣其子弟明其更有父兄以一家之内有此四品𠦑孫氏則¶
以父兄之稅入公子弟之税入巴㧾率所属之人悉皆如此若㧾¶
計父兄之數不足以子弟添父兄若子弟不足以父兄𣷹子弟大¶
率半属於公半属於已以父兄㱕公者尊公室也孟氏則於子¶
弟之中而取其半於一家之内或取其子或取其弟大率而言三¶
分㱕公一分入已也或以為其軍分為四分假以父兄子弟四分¶
託之若以假託為言何淂云若子若弟直云𠦑孫氏兩分㱕公兩¶
分入已孟氏三分㱕公一分入已於文簡略其事易知何須以父¶
元子弟虚為假託故知不然也魯之三卿季彊孟弱縱使如此若¶
之季氏猶應以一分㱕公言盡征之者季氏專恣也　及其至擇¶
二　正義曰李氏因𠦑孫家禍退之使同扵孟孫獨取其半為專¶
已甚又擇取善者是專之極故傳言擇二以見之　注不以至正¶
門　正義曰𠦑孫餓死而帶言葬鮮知不淂以壽終者名之為鮮¶
言年命鮮少也𠦑仲帶淂以此言告季孫則季孫知豎牛餓殺𠦑¶
孫矣而不計者季孫利其禍而已淂專故舍之而不計也杜泄云¶
<pb:KR1e0003_SBCK_027-10a>¶
卿䘮自朝知西門非正門　注&KR0025;生至正路　正義曰服䖍云言¶
卿葬三辭於朝從朝出正門卿佐&KR0038;之楨榦君之股肱必過於朝¶
重之也案檀弓云君扵大夫將葬弔扵宫及出命引之之步則止¶
如是者三君退是君當就家視之無造君朝之禮且杜泄不&KR0082;從¶
西門所競道路耳假令自朝而去猶淂更&KR0025;西門不須言自朝也¶
故杜以自朝為從生存朝覲之正路蓋以西門幽辟故&KR0082;&KR0025;正路¶
而出南門　大庫之庭　正義曰十八年傳梓慎登大庭氏之庫¶
是魯城内有大庭氏之虚於其上作庫謂之大庭氏之庫此言大¶
庫明是彼也此言之庭庭是堂前地名仲士在此庫之庭前豎牛¶
就攻之此庭非大庭也　使亂大&KR0025;　正義曰杜云使&KR0025;於亂服¶
度云使亂大和順之道　注披折至見罪　正義曰昭子若知豎¶
牛餓殺其父則當顯加誅戮不應直以殺適立庶為大罪也若昭¶
子知讎不殺則昭子有大罪矣仲尼不冝善其不以立己為功勞¶
也是昭子不知豎牛餓殺其父但言見罪仲尼又據其見言而善¶
之　遇明夷之謙　正義曰離下坤上為明夷離為日坤為地彖¶
<pb:KR1e0003_SBCK_027-10b>¶
<pb:KR1e0003_SBCK_027-10b>¶
中故爲隅中也若據時之先後則&KR0025;旦至食乃至於中冝以左旋¶
爲次今傳以配十位&KR0025;中而右旋者以人之道髙以下爲基貴以¶
賤爲本&KR0082;&KR0025;賤而漸至於貴也若&KR0025;中左旋則位乃漸退非進長¶
之義故右旋也　注融朗至旦乎　正義曰明而未融則融是大¶
明故爲朗也釋言云明朗也樊光云詩云髙朗令終日月光明¶
是朗爲大明也據卦離下坤上日在地中之象又爻変爲謙謙是¶
卑退之意日未出而又卑退故曰明而未融日明未融故曰其當¶
旦也若於易之明夷據日入之後故明夷象云&KR0004;登于天照四&KR0038;¶
也後入于地失則也此傳明夷據日未出前者以日未出與日己¶
入皆日在地下其明不見故各&KR0145;𧰼爲義也　注離爲至于飛¶
正義曰&KR0003;卦離爲日爲雉雉爲鳥也離之一卦爲日爲鳥日爲髙¶
明鳥爲微細今日之謙退不淂髙明下當微細是日光不足故當¶
鳥也　注明夷至而行　正義曰卦有六位&KR0004;三五竒數爲陽¶
也二四上耦數爲隂位也&KR0004;與四二與五三與上位相值爲相應¶
之所求者隂隂之所求者陽陽隂相值爲有應隂還值隂陽還¶
<pb:KR1e0003_SBCK_027-11a>¶
<pb:KR1e0003_SBCK_027-12a>¶
邢丘是敬椘也此兼顧上文故云諸侯畏敬其使　注徃有至贈¶
賄正義曰聘禮賔至于近郊君使卿朝服用束帛勞及聘事皆¶
畢乃云賔遂行舎于郊公使卿贈如覿幣聘旣如此朝亦當然其¶
朝據大行人上公三勞主&KR0038;使下大夫勞于畿卿勞于逺郊主君¶
自勞于近郊其去贈賄無文聘尚有賄明朝亦然但禮文不具耳¶
其文據公去言故云徃有也贈據晋言故云去有也　民食於他¶
正義曰言公如民然求食於他也其時四分公室民皆属三家三¶
家稅以貢公公仰他給食自無食也　思莫至其終正義曰羣¶
臣思慮無在公者不為公圖謀其終言其終必禍敗無為謀者¶
奉吾至二&KR0038;　正義曰朝聘之禮享用幣帛致&KR0038;之所有送女雖¶
則非聘亦以幣帛通意故云奉吾幣帛慎吾威儀也信當守而無¶
失故云守之以信也禮當勉力履行故云行之以禮也禮無不¶
敬故以敬為始也始敬則終亦敬終&KR0178;其惰故云思終也思終亦¶
思始終始無有不可復行之事行必淂理使皆可復行也曲從則¶
失儀&KR0025;而不失儀不曲&KR0025;也過敬則無威敬而不失威不妄敬也¶
<pb:KR1e0003_SBCK_027-12b>¶
聖人教訓之辭用之以通意故言道之也聘使舊故之法奉承以¶
致命故言奉之也用先王之禮以成其交好故言考之也量二&KR0038;¶
形𫝑以傳通時事故言度之也皆凖事為文　注刖足使守門¶
正義曰周禮掌戮云墨者使守門劓者使守闗宫者使守内刖¶
者使守囿髠者使守積則守門者當以墨也知不以韓起為墨者¶
椘子意在辱晋必將加之重罪墨是刑之輕者知其必非墨也¶
且&KR0082;以叔向為宫刑明起刑亦次宫也莊十九年傳称鬻拳自¶
刖椘人以為大閽知此亦是刖也&KR0082;以𠦑向為司宫為奄宫之長¶
則韓起為&KR1377;亦&KR0082;令為門官之長刑若鬻拳故以鬻拳之刑解之¶
朝聘有珪正義曰周禮典瑞云公執&KR0074;圭侯執信圭伯執躬圭¶
子執榖璧男執蒲璧以朝覲宗遇會同于王諸侯相見亦如之是¶
朝有珪也又曰瑑圭璋璧琮以覜聘是聘有珪也聘用圭璧其飾¶
雖與君同共長降君一等聘禮記曰所以朝天子圭與繅皆九寸¶
問諸侯朱緑繅八寸問即聘也鄭玄云九寸上公之圭也於天子¶
曰朝於諸侯曰問記之於聘文互相備鄭云互相備者言諸侯相¶
<pb:KR1e0003_SBCK_027-13a>¶
朝與朝天子同也遣使聘天子與諸侯同也彼典瑞及聘禮託聘¶
圭八寸據上公為文耳公之使旣降公一等知侯伯之使當瑑圭六¶
寸子男之使當瑑璧四寸考功記玉人云瑑圭璋八寸璧琮八寸¶
以覜聘亦謂上公之聘也其實子男君臣用璧云朝聘有圭者據¶
公侯伯言之　注珪以為信正義曰鄭玄典瑞注云人執以見¶
曰瑞禮神曰器瑞符信也用珪朝聘所以為信故執之　享覜有¶
璋正義曰鄭氏先儒以為朝聘之禮使執玉以授主&KR0038;之君乃¶
行享禮獻國之所有覜見也謂行享禮以見主&KR0038;之君也案小行¶
人合六幣圭以馬璋以皮璧以帛琮以錦琥以繡璜以黼鄭玄云¶
上公享王圭以馬享后璋以皮侯伯子男享王璧以帛享后琮以¶
錦公侯伯於諸侯則享用璧琮子男於大國享君琥以繡於夫人¶
璜以黼此云享覜有璋者據上公享后言之所以特举享后者举¶
璋與圭相對其實享禮圭與璧琮琥璜皆有今檢杜注意義則¶
不然謂主國設酒食以饗賔賔則執璋以行禮故云享覜有璋注¶
云享饗也破享獻之享為饗食之饗杜必然者以此傳下云設¶
<pb:KR1e0003_SBCK_027-13b>¶
机而不𠋣爵盈而不飲宴有好貨飱有陪鼎皆論饗禮及饗宴¶
之事故破享為饗即大行人三饗三食三宴之𩔖是也但饗禮旣¶
亡執璋無文耳故杜云臣為君使執璋則詩云奉璋峨峨尚書大¶
保秉璋以酢之𩔖是也　注諸侯至述職正義曰孟子云天子¶
適諸侯曰巡狩巡狩者巡所守也諸侯朝天子曰述職述職者述¶
所職也其意言諸侯職在治&KR0038;家事天子以時入朝述脩其所職¶
也天子職在立諸侯撫下民以時巡狩省視其功勞也　設机至¶
不飲　正義曰朝聘之禮有設几進爵之時朝禮雖亡而聘禮有¶
其略也聘義曰聘射之禮至大禮也質明而始行事曰㡬中而後¶
禮成非強有力者弗能行也酒清人渴而不敢飲也&KR0079;乾人飢而不¶
敢食也是言務在行禮不敢𠋣机不敢飲酒也　注宴飲至所無¶
正義曰謂主國宴賔以貨財為恩好謂衣服車馬在客所無者與¶
之也明年晋享季武子重其好貨僖二十九年介葛盧來禮之加¶
宴好詩序云鹿鳴燕群臣嘉賔也旣飲食之又實幣帛筐篚以¶
將其厚意是也　注熟食至殷勤正義曰聘禮賔始入館宰夫¶
<pb:KR1e0003_SBCK_027-14a>¶
朝服設飱飪一牢在西鼎九羞鼎三鄭玄云食不備禮曰飱飪熟¶
也其鼎實如饔餼羞鼎則陪鼎也以其實言之則曰羞以其陳¶
言之則曰陪是飱有陪鼎鄭以飱禮小饔餼禮大故云食不備禮¶
曰飱言饔餼備而飱不備也杜以餼生而飱熟故云熟食爲飱聘¶
禮又云君使卿韋弁㱕饔餼五牢飪一牢鼎九設于西階前陪鼎¶
當内廉鄭玄云陪鼎三牲臛膷臐膮也陪之庶羞加也服虔云陪¶
牛羊豖鼎故云陪鼎周禮掌客云凡諸候之禮上公飱五牢饔餼¶
九牢侯伯飱四牢饔餼七牢子男飱三牢饔餼五牢是朝聘皆¶
有飱也案聘禮㱕饔餼五牢於賔館飪一牢鼎九設于西階前¶
牛鼎一羊䁀一豕䁀一魚䁀一腊䁀一腸胃䁀一膚䁀一鮮魚䁀¶
一鮮醋䁀一凡九䁀&KR0025;北向南而陳又有陪䁀三其一曰膷䁀牛¶
臛也在牛䁀之西其一曰腫䁀羊臛也在羊䁀之西其一曰膮䁀¶
豕臛也在豕䁀之西其陪所設當西階之内廉腥二牢陳于東階¶
之前南陳牢别七䁀無鮮魚鲜腊也并上飪一牢所謂死牢三又¶
餼二牢陳于門内之西是卿之饔餼五牢案鄭注掌客其子男¶
<pb:KR1e0003_SBCK_027-14b>¶
饔餼五牢與卿同其腥䁀加鮮魚鮮腊牢别有九也其陳設如卿¶
之禮侯伯饔餼七牢死牢四飪一牢在西腥三牢在東餼三牢在¶
門西其陳設如子男之禮上公饔餼九牢死五牢飪一牢在西腥¶
四牢在東餼四牢陳于門西其陈皆如侯伯之禮也大行人注云爵¶
卿也則飱二牢饔餼五牢爵大夫也則飱大牢饔餼三牢　以敗¶
於鄢正義曰以上文𩔖之當注云言兵禍始於邲而不注者&KR0025;可¶
知也　韓須受命而使　正義曰三年傳云韓須如齊逆少姜是¶
受命出使之事注皆韓起庶子　正義曰賈逵云然杜依用之¶
杜以上箕襄邢帶食邑於箕邢故為韓氏之族𠦑禽𠦑&KR0923;皆連¶
𠦑為文羽又稱子事似兄弟故云皆韓起庶子刘炫以為𠦑禽等¶
亦是韓起之族旣無明證而妄規杜氏非也　注四族至四人¶
正義曰家語孔子曰銅鞮伯華不死天下其定矣其人名赤字伯¶
華食邑於銅鞮𠦑魚名鮒見於十三年傳𠦑虎見於㐮二十一年¶
傳於時虎已死今淂數𠦑虎者雖身死其族猶在故傳不言羊舌¶
四人而云四族明指其族也據傳文𠦑向兄弟四人有𠦑虎案卋本¶
<pb:KR1e0003_SBCK_027-15a>¶
叔向兄弟有季夙疑季夙即是虎也故服氏數伯華𠦑向叔魚季¶
夙刘炫以為𠦑虎於時已死别有季夙而規杜氏非也　注韓氏¶
至彊家正義曰杜以家縣為一故并韓賦七邑與羊舌四族乃¶
為十一而言十家举大數也羊舌四族族有一縣則又大多故以為¶
四家共二縣也刘炫以為韓須是起之門子不别更称家去韓須¶
之外韓氏唯有六家并羊舌四族故為十家也今知不然者以傳¶
歴序韓襄為公族大夫韓湏受命而使即云箕襄以下皆大家¶
故知韓須在其内也又韓賦七邑則韓須有邑旣有其邑自然称¶
家哀二年傳曰上大夫受縣論語云百乗之家家即縣也刘以為¶
韓須不淂為家家不淂称縣以為韓氏六家羊舌四家為十家而¶
規杜氏非也　長轂　正義曰考工記車人云兵車乗車輪崇六¶
尺六寸田車輪崇六尺三寸兵車轂長三尺三寸又云大車半柯¶
長尺半是短也　何不可之有　正義曰啓彊發首言可此云何¶
不可之有言其可也結上可之言服虔云何不可之有如是是大¶
不識文勢王&KR0082;至不&KR0014;正義曰王&KR0082;調𠦑向以為敖楽以其¶
<pb:KR1e0003_SBCK_027-15b>¶
所不知不解之䖏試之而竟不&KR0014;王之所爲𠦑向悉解故杜云叔¶
向之多知　今君至釁鼓　正義曰言今君奮起威𫿞如天震電¶
盛爲瞋怒虐執云云是也　難易有備正義曰言知椘爲患難¶
則呉易有防備也　且吴社稷是卜　正義曰恐椘王言女旣云¶
吉何故今&KR0082;被殺故言此以塞之　國之守龜正義曰又&KR0178;王¶
言亀旣言吉而使人被殺則是亀不信故又言此以答之　六年¶
注再同盟正義曰益姑以襄二十四年即位二十五年盟于重¶
丘魯杞俱在二十九年又杞子來盟是再同盟　注合比至罪之¶
正義曰寺人桞有寵大子佐𢙣之合比請殺之求媚於大子而欲¶
殺君之寵臣是亊君不以道也以此而自取奔亡故書名以罪之¶
傳注合先至之禮正義曰先王之制諸侯之䘮士弔大夫送莽¶
三十年傳文也釋例曰先王之制諸侯之䘮十弔大夫送葬及其¶
失也禮過於重文㐮之伯因而抑之諸侯之䘮大夫弔卿共䘮事¶
夫人之䘮士弔大夫送葬猶過古制故公子遂如晋葬襄公傳不¶
言禮葬𥘿景公傳曰大夫如𥘿葬景公特称禮也一以示古制¶
<pb:KR1e0003_SBCK_027-16a>¶
二以示書他國之葬必湏魯會三以示奉使非卿則不書於經此¶
皆丘明之㣲文也　注鑄刑書於䁀正義曰傳直言鑄刑書知¶
鑄之於䁀者二十九年傳云晋趙鞅荀寅賦晋國一皷鐵以鑄刑¶
䁀著范宣子所為刑書焉彼是鑄之於䁀知此亦是䁀也　注¶
臨事至爭端　正義曰尚書伊訓云先王肇脩人紀制官刑儆于¶
有位又穆王命吕侯訓夏贖刑作吕刑之篇其經云墨罸之属于¶
劓罸之属千剕罸之属五百宫罸之属三百大辟之属二百五¶
刑之属三千周禮司刑掌五刑之法以䴡萬民之罪墨罪五百劓¶
罪五百宫罪五百刖罪五百殺罪五百據此二文雖王者相変條¶
數不同皆是豫制刑矣而云臨事制刑不豫設法者聖王雖制刑¶
法举其大綱但共犯一法情有淺深式輕而難原或重而可怒臨¶
其時亊議其重輕雖依準舊條而断有岀入不豫設定法告示下¶
民令不測其淺深常畏威而懼罪也法之所以不可豫定者於小¶
罪之間或情有大𢙣盡皆致之極刑則本非應重之罪悉令&KR0025;其¶
輕比又不&KR0085;以創小人也於大罪之間或情有可怒盡加大辟則枉¶
<pb:KR1e0003_SBCK_027-16b>¶
害良善&KR0127;致其罸則脫漏重辜以此之故不淂不臨時議之準狀¶
加罪今鄭鑄之於䁀以章示下民亦旣示民即為定法民有所犯¶
依法而断設令情有可怒不敢曲法以矜之罪實難原不淂違制¶
以入之法旣豫定民皆先知於是𠋣公法以展私情附輕刑而犯¶
大𢙣是無所忌而起爭端也漢魏以來班律於民懼其如此制為¶
比例入罪者举輕以明重出罪者举重以明䡖因小事而别有大¶
罪者則云所為重以重論皆不可一定故也　閑之至其滛　正¶
義曰義者冝也合於事冝閑謂防䘙也閑之以義防衛之使合於事¶
冝也政者正也齊正在下糾謂举治也糾之以政举治之使&KR0025;於¶
齊正也禮當勉力履行故行之以禮也信當守而勿失故守之以¶
信也仁心所以飬物故奉之以仁也位以序德禄以酬勤有徳能¶
勤則居官食禄制為禄位以&KR0134;其&KR0025;順敎令也其有犯罪則制之¶
刑罸故𫿞断刑罰以威其驕滛放佚也嚴断言其不放舎也對文¶
則加罪為刑收贖為罰散則刑罰通也閑之以下皆言在上位者¶
行此事治民也　懼其至以剛　正義曰此上言行事此又言用¶
<pb:KR1e0003_SBCK_027-17a>¶
心言雖行上事懼其未&KR0025;敎也故復勞心以撫之於文中心為忠¶
如心為恕謂如其己心也事親事君逺及諸物冝恕以待之不得¶
虚詐忠是萬事之本故陳忠恕之事以訓誨之行善淂善行𢙣淂¶
𢙣举善𢙣之行以&KR0178;懼之時之所急民或不知故敎示之以當時¶
之務居上位者失於以威迫人故使之以和當和&KR0003;以使之臨涖一也¶
臨謂位居其上俯臨其下涖謂有所施為臨撫其亊臨謂平常之¶
時涖謂常亊之時居上位者失於驕慢臨之以敬言常共敬以臨¶
之其&KR0101;於行事者失於懈倦涖之以彊言當彊力以臨之柔而少¶
決為政之病故断之以剛彊此云断之以剛即上嚴断之義嚴謂威¶
可畏剛謂情無私此皆論心故重言之　注聳懼也　正義曰釋¶
詁文也彼作竦音義同注施之於事為涖正義曰涖亦臨也¶
而與臨别文故解之周禮肆師称涖卜曲禮云涖官春秋書涖盟¶
皆謂當其事而臨之故云施之於事為涖則臨謂平常涖謂當亊¶
以此為異故别文也若散而言之涖亦臨也故論語云不莊以涖¶
之則民不敬是也　注義断恩　正義曰䘮服四制云門内之治¶
<pb:KR1e0003_SBCK_027-17b>¶
恩揜義門外之治義断恩尚書胤征云威克厥愛允濟愛克厥威¶
允㒺功是断獄者皆當義断恩　猶求至使也　正義曰以剛以上¶
雖率意敎人猶為未善更求聖哲王公之上制明察大夫之官法¶
忠誠信著之長則慈爱温惠之師敎用此四法以敎民民於是乎可¶
任使也　注權移至畏上　正義曰刑不可知威不可測則民畏上¶
也今制法以定之勒䁀以示之民知在上不敢越法以罪已又不能¶
曲法以施恩則權柄移於法故民皆不畏上　注因危至巧偽¶
正義曰法之設文有限民之犯罪無窮為法立文不&KR0014;網羅諸罪¶
民之所犯不必正與法同自然有危疑之理因此危文以生與上爭¶
罪之心縁儌幸以成其巧偽將有實罪而獲免者也注夏商至¶
以制　正義曰夏商之有亂政在位多非賢哲察獄或失其實断¶
罪不淂其中至有以私亂公以貨枉法其事不可復治乃逺取創¶
業聖王當時所断之獄因其故事制為定法亦如鄭䁀所鑄遵舊¶
施行言不能臨時議事以制刑罪也　注周之至九刑　正義曰¶
準夏商所作當為文武周公之制不以聖王名刑而謂之九刑者¶
<pb:KR1e0003_SBCK_027-18a>¶
蓋周公别為此名故稱之耳　注言刑至之卋　正義曰三辟謂¶
禹刑湯刑九刑也辟罪也三者断罪之書故為刑書皆是𠦑卋所¶
為言刑書不起於始盛之卋始盛之卋議亊制罪𠦑卋不復能然¶
采取上卋決亊之比作書以為後法其事是始盛之卋作書於衰¶
乱之時也服虔云政衰為𠦑卋叔卋踰於季卋季世不能作辟也¶
注制参至末法正義曰制參辟鑄刑書是一事也為其文是制¶
參辟勒於鼎是鑄刑書也三代之辟皆取前卋故事制以為法子¶
産亦取上卋故事故謂之制參辟言其所制用三代之末法非謂¶
子産所作還冩三代之書也子産蓋亦采取上卋所聞見断獄善¶
者以為書也　詩曰至四方正義曰周頌我將之篇祀文王之¶
楽&KR0084;也杜言文王以德為儀式刑法也則儀式刑三者皆為法也¶
言以德為儀式法者是文王之德也由其以德為法故&KR0014;日日有¶
安靖四方之功也服䖍云儀善式用刑法靖謀也言善用法文王¶
之德日日謀安四方此解於文便於杜也　民知至於書　正義¶
曰端謂本也今鑄䁀示民則民知爭罪之本在於刑書矣制禮以¶
<pb:KR1e0003_SBCK_027-18b>¶
<pb:KR1e0003_SBCK_027-18b>¶
不撓之威違衆用已以表難測之知至有積骸滿穽流血丹野郅¶
都被蒼鷹之號延年受屠伯之名若復信其殺伐任其縦舎必將¶
喜怒変常愛憎改意不淂不作法以齊之宣衆以令之所犯當條¶
則断之以律疑不&KR0014;決則讞之上府故淂萬民以察天下以治¶
聖人制法非不善也古不可施扵今今人所作非&KR0014;聖也&KR0085;以周¶
扵用所謂&KR0026;民設敎遭時制冝謂此道也　若吾子之言　正義¶
曰若如也誠如吾子之言也　吾以救卋也　正義曰當時鄭&KR0038;¶
大夫邑長蓋有断獄不平輕重失中故作此書以令之所以救當¶
卋也　注象𩔖至致災　正義曰作刑書以示民敎民使爭罪故¶
謂之爭辟火出而象之𩔖也謂以𩔖相感而致災也同氣相求𧰼¶
易文言文也周禮司爟云季春出火民咸&KR0025;之季秋内火民亦如¶
之鄭玄云火所以用陶冶民隨&KR0038;而爲之是火星未出不淂用火¶
今鄭大未出而用火以鑄䁀及火星出則相感以致災服虔云鑄¶
䁀蔵爭辟故今出火與五行之火爭明故爲災在器故称蔵也¶
注周禮大夫三獻正義曰周禮卿五獻大夫三獻故鄭注掌客¶
<pb:KR1e0003_SBCK_027-19a>¶
爵卿也饔餼五牢爵大夫也饔餼三牢獻視饔餼之數故言大夫¶
三獻也若依古禮大小&KR0038;之卿皆五獻大夫三獻故聘禮侯伯之卿¶
出聘饔餼五牢獻同饔餼之數至春秋之時唯大&KR0038;淂從古禮¶
故昭元年鄭人享趙孟注云朝聘之制大國之卿五獻其次國以¶
下卿則&KR0025;大國大夫之禮故今武子云淂貺不過三獻周禮無此¶
文大行人云上公九獻侯伯七獻子男五獻獻各如其命數典命¶
云公侯伯之卿皆三命知其當三獻也大夫卿之㧾名故注云三¶
獻也　今豆有加　正義曰上言加籩此言豆者籩豆並加互举¶
其一也　寡君猶未敢正義曰魯侯爵禮當七獻上文唯言享¶
有加籩止知加於常禮不知幾獻籩豆未必過七獻也言寡君¶
猶未敢當此者謙耳　詩曰至斯畏正義曰大雅板之篇凡伯¶
刺厲王之詩也言宗子之固惟若城也即謂宗子為城言宗人當¶
固之毋使此城傾壞傾壞則女獨矣女旣獨此必有所畏懼也¶
注共而有禮　正義曰見如見王是共也辭不敢見是禮也　不¶
樵樹不采蓻　正義曰不樵樹不伐樹以為樵不采蓺不采所種¶
<pb:KR1e0003_SBCK_027-19b>¶
之菜果　不抽屋不強匄正義曰服虔云抽裂也言不毁裂所¶
舍之屋也匄乞也不就人強乞也　且弔敗也　正義曰如上注¶
不以敗告故不書而淂弔敗者本自為聘聞敗因弔之故言且也¶
士匄相士鞅　正義曰卋族譜以王正為雜人諸本及王肅薰遇¶
注皆作王正俗本或誤為士匄此人不當與士鞅之父同姓名而¶
為之介也　七年注曁與至可知正義曰曁與釋詁文也此直¶
言曁齊平不知誰與齊平穀梁傳云以外及内曰曁謂此為魯與¶
齊平賈逵何休亦以為魯與齊平許惠卿以為燕與齊平服䖍云¶
㐮二十四年仲孫羯侵齊二十五年崔杼伐我自爾以來齊魯不¶
相侵伐且齊是大國無為求與魯平此六年冬齊侯伐北燕將納¶
簡公齊侯貪賄而與之平故傳言齊求之也齊次于虢燕人行成¶
其文相比許君近之案經例即燕與齊平當書燕魯與諸侯平皆¶
言曁下三月公如椘𠦑孫婼如齊涖盟公不在&KR0038;故齊無来者據¶
經言之賈君為淂杜則&KR0025;許說也故兩載其說意&KR0025;賈解其所疑¶
云前年冬齊伐燕文接此春間無異事故不云燕省文也又此年¶
<pb:KR1e0003_SBCK_027-20a>¶
称齊曁燕平之月傳所举經文知此是燕與齊平也釋例曰昭六¶
年冬齊侯伐北燕七年春而平冬春相接間無異事省文故不重¶
言燕猶&KR0074;五年冬州公如曹六年春因書寔來也传以其不分明¶
故起見齊燕平之月以正之也　注公將至舊好　正義曰魯與¶
齊鄰公逺適椘慮其或來侵伐遣使與之盟㝷舊好也案經婼之¶
如齊在公如椘下杜言將適椘者𠦑孫婼非公命則不淂書經明¶
是公未發時命之公發後始去杜言將見此意　衛侯𢙣卒　正¶
義曰穀梁傳曰卿曰衞齊𢙣今曰衛侯𢙣此何爲君臣同名也君¶
子不奪人名不奪親之所名重其所以來也王父名子也注云不¶
奪人名明臣雖&KR0082;改君不當聽也君不聽臣易名者&KR0082;使人重父¶
命也父受名于王父王父卒則称王父之命名之曲禮云卒&KR0152;乃¶
諱鄭玄云敬&KR0017;神之名也生者不相辟名衛侯名𢙣大夫有石𢙣¶
君臣同名春秋不非謂此事也然則此君卒&KR0152;之後臣當辟其諱¶
曲禮云君子已孤不更名當舎名而稱字　注元年大夫盟于虢¶
正義曰虢會不盟而言盟者令尹圍請讀舊書加於牲上雖不爲¶
<pb:KR1e0003_SBCK_027-20b>¶
載書亦以名告神與盟同也　傳齊求之也　正義曰傳云齊求¶
之自言其平之意下云盟于濡上是其平之事也下言齊侯次于¶
虢燕人行成則是燕先發意而言齊求之者齊若志在伐燕不當¶
在竟久次久次而不行即是求之之狀也燕必知其意乃行成耳¶
注濡水至易水　正義曰今案髙陽無此水也水源皆出於山其¶
出平地皆是山中平地燕趙之界無泉出者未知杜言何所案據¶
注瑶玉至玉爵正義曰孔安國尚書傳云瑶羙石此云瑶罋王¶
櫝與玉别文亦似非玉杜以瑶為玉者詩毛傳云瓊瑶羙玉則瑶¶
之為物在玉石之間與玉小别故或以為石或以為玉瓊是玉之¶
羙名詩以瓊瑶為玉故毛言羙玉耳周禮&KR0701;人王举則共醢六¶
十罋以齊&KR0701;菹臡實之則罋是小器當以瓦為之以瑶為罋故¶
為寳也論語云亀玉毁於櫝中是櫝為盛物之匱也明堂位云¶
爵夏后氏以琖殷以斝周以爵鄭玄云斝畫禾稼也斝是爵名¶
文承玉櫝之下明亦以王為之言耳者蓄此器旁有耳若今之柸¶
故名耳注析羽至扵軫　正義曰析羽為旌周禮司常文也鄭¶
<pb:KR1e0003_SBCK_027-21a>¶
玄云析羽皆五采繫之扵旞旌之上所謂注旄扵干首也凡九旗¶
之帛皆用絳然則干首有羽羽爲旌名遂以旌爲旗称其垂至軫¶
者謂游至軫非羽至軫也禮緯稽命徴云禮天子旗九刄曳地諸¶
候七刄齊軫大夫五刄齊較士三刃齊首周禮節服氏衮冕六人¶
維王之大常鄭玄云王旌十二旒兩兩以縷綴連旁三人持之禮¶
天子旌曵地杜以椘雖僭號称王未必即如天子不應建大常旌¶
曵地故以諸侯解之言王旌游至於軫謂椘王旌也蓋建交龍之¶
旗而游至軫耳然諸侯之旌短於王旌二刄大夫旌亦短扵諸之¶
侯之旌二刄案周禮軫去地四尺較去軫並五尺五寸而禮緯云¶
諸侯齊軫大夫齊較扵事爲疑不可知也　芋尹　正義曰芋是¶
草名哀十七年陳有芋尹蓋皆以草名官不知其故　天子至正¶
封正義曰莊二十一年注云略界也則此略亦爲界也經營天¶
下以四海爲界界内皆爲已有故言略有四海謂有四海之内也¶
天子界内天子自經營之故言經略也諸侯封内受之天子非已¶
自營故言正封謂不侵人不與人正之使有定分　詩曰至王臣¶
<pb:KR1e0003_SBCK_027-21b>¶
正義曰北山大夫刺幽王也役使不均云溥天之下云云鄭笺云¶
此言王之土地廣矣王之臣又衆矣何求而不淂何使而不行率¶
土之濵者地之形㔟水多於土民居水畔故云循土之涯也　王¶
臣至臣臺　正義曰文十八年傳云舜臣尭者謂舜為臣以事尭¶
也此云王臣公者謂上以下為臣文同而意異也公者五等諸侯¶
之㧾名環齊要略云自營為厶八厶為公言公正無私也大夫者¶
夫之言扶也大&KR0014;扶成人也士者事也言能理庶事也服虔云皁¶
造也造成事也輿衆也佐皁举衆事也隷隷属於吏也僚勞也共¶
勞事也僕僕豎主蔵者也臺給臺下微名也此皆以意言¶
之循名求義不必淂本故杜皆略而不&KR0003;　注僕區刑書名正¶
義曰引其言戒刑法知是刑書名也名曰僕區未知其義服虔云¶
僕隱也區匿也為隱亡人之法也　注行善至汝水　正義曰文¶
王之法所以淂天下言行善法所以淂為天子也僕區之法所以¶
封汝言去盗賊所以大啓封疆也哀十七年傳曰彭仲爽申俘也¶
文王以為令尹實縣申息朝陳蔡封畛於汝是文王啓&KR0416;至汝¶
<pb:KR1e0003_SBCK_027-22a>¶
水　昔武至淵藪正義曰此在尚書武成篇也武王旣克殷㱕¶
至于豐乃陳伐紂之事告於諸侯言將伐之時以啇之罪告于皇¶
天后土所過名山大川曰今啇王受無道暴殄天物害虐烝民¶
為天下逋逃主萃淵藪是言天下罪人逋逃者以紂為主集而㱕¶
之如魚入深淵獸奔藪澤也　注宫室至城内　正義曰雜記云¶
成廟則釁之路寢成則考之而不釁釁屋者交神明之道也鄭¶
玄云言露寢生人所居不釁者不神之也考之者設盛食以之落¶
尒檀弓曰晉獻文子成室諸大夫發焉是也然則不釁似無祭而¶
杜言宫室始成祭之為落者以其言落必是以酒澆落之雖不如¶
廟以血塗其上當祭中霤之神以安之　日我至北望正義曰¶
日謂徃日也嬰齊與魯盟于蜀事在成二年共王之&KR0004;共王即¶
望魯朝故言徃日我先君共王引領北望也董遇注無日字謚法¶
旣過能改曰共　寵靈至貺矣　正義曰言開其恩寵賜以威靈¶
以及椘國以明受命于蜀之事不虚致令君之嘉惠於椘即是寡¶
君受貺矣　注祖祭道神正義曰詩云韓侯出祖仲山甫出祖¶
<pb:KR1e0003_SBCK_027-22b>¶
是出行必為祖也曽子問曰諸侯適天子與諸侯相見皆云道而¶
出是祖與道為一知祖是𥙊道神也周禮大馭掌馭玉路以祀及¶
犯軷王自左馭馭下祝登受轡犯軷遂驅之鄭玄云行山曰軷犯¶
之者封士為山象以菩芻&KR0068;柏為神主旣祭以車轢之而去喻無¶
險難也又聘禮記云出祖釋軷𥙊酒脯乃飲酒于其側鄭玄云祖¶
始也行出&KR0038;门止陳車&KR0016;釋酒脯之奠於軷為行始也詩傳曰軷¶
道祭也謂𥙊道路之神春秋傳曰軷渉山川然則軷山川之名也¶
道路以險阻為難是以委土為山或伏牲其上使者為軷祭酒脯¶
祈告也卿大夫䖏者於是餞之飲酒扵其側禮畢乗車轢之而遂¶
行是說祖軷之事也詩云取羝以軷謂諸侯也天子則以大故大¶
人云伏瘞亦如之鄭司農云伏謂伏大以王車轢之是也大夫用¶
酒脯　注衛地至降婁正義曰周禮保章氏以星土辨九州之¶
地所封封域皆有分星是在地封域必當天星之分但古書亡失¶
鄭注保章氏引堪餘云寅析木燕也&KR0407;大火宋也辰壽星鄭也己¶
鶉尾椘也午鶉火周也未鶉首𥘿也申實沈晋也酉大梁趙也戍¶
<pb:KR1e0003_SBCK_027-23a>¶
降婁魯也亥娵訾衛也子玄枵齊也丑星紀呉越也𥘿漢以來¶
地分天次娵訾衞也降婁魯也娵訾之次一名豕韋故云衛地豕¶
韋也三統歴娵訾&KR0004;日在危十六度立春節在營室十四度雨水¶
中終於奎四度也降婁&KR0004;日在奎五度驚蟄節在婁四度春分中¶
終於胃六度也此時周四月今二月故日在降婁但閨有前却不¶
知日在何度而食也言去衛地如魯地蓋始入降婁之&KR0004;耳　詩¶
所至不臧　正義曰十月之交大夫刺幽王也十月之交朔月辛¶
&KR0407;日有食之亦孔之醜注云日爲君辰爲臣辛金也&KR0407;木也又以¶
卯侵辛故甚𢙣也又云彼月而食則維其常此日而食于何不臧¶
詩作此此云彼者師讀不同也　對曰至之災　正義曰士文伯¶
縁公之問設&KR0134;戒之辭言人君爲政不善可以感動上天則自取譴¶
責於日月之災以日食之災由君行之所致也昬義云天子聽男¶
敎后聽女順天子治陽道后治隂德是故男敎不脩陽事不淂適¶
見扵天日爲之食婦順不脩隂敎不淂適見扵天月爲之食此傳¶
彼記皆是&KR0134;戒辭耳日月之會自有常數每扵一百七十三日有¶
<pb:KR1e0003_SBCK_027-23b>¶
餘則日月之道一交交則日月必食雖千&KR0010;之日食皆豫筭而盡¶
知寧復由教不脩而政不善也此時周室微弱王政不行非復能¶
動天也設有天変當與天下爲災何獨衛君魯卿當其咎也若日¶
食在其分次其&KR0038;即當有咎則每扵日食必有君死豈日食之&KR0010;¶
常有一君死乎足明士文伯言衞君魯卿之死不由日食而知矣¶
人君者位貴居尊志移心溢或滛恣情慾壞亂天下聖人假之神¶
靈作爲鑒戒夫以昭昭大明照臨下土忽爾殱亡俾晝作夜其爲¶
怪異莫斯之甚故鳴之以鼔柝射之以弓矢庶人奔走以相&KR0025;嗇¶
夫馳騁以告衆降物辟寢以哀之祝幣史辭以禮之立貶食去楽¶
之數制入門廢朝之典示之以罪己之冝敎之以脩德之法所以¶
重天変警人君也天道深逺有時而驗或亦人之禍釁偶與相逢¶
故聖人淂因其変常假爲&KR0134;戒知逹之士識先聖之幽情中下之¶
主信妖祥以自懼伹神道可以助教不可專以爲教神之則惑衆¶
去之則害冝故其言若有若無其事若信若不信期扵大通而己¶
卋之學者冝知其趣焉注前汝至杞田正義曰下云君之在¶
<pb:KR1e0003_SBCK_027-24a>¶
椘於晋罪也知晋人以此故復來治杞田也宋之盟云晋椘之&KR0025;¶
交相見今復恨者於時不逆椘意為此盟耳私心不&KR0082;諸侯向椘¶
又無辭可以禁之故内懐恨而治其田　使長鬛者相　正義曰吴¶
椘之人少鬚故選長鬛者相禮也　注大屈弓名　正義曰賈逵¶
云大屈寶金可以為劒大屈金所生地名服䖍云一曰大屈弓名¶
魯連書曰椘子享魯侯扵章華之臺與大曲之弓旣而悔之蒍¶
啓疆見魯侯魯侯㱕之大屈即大曲之　今夢至寢門　正義曰¶
諸本皆作熊字賈逵云熊獸也&KR0003;文云熊獸似豕山居冬蟄釋獸¶
云羆如熊黃曰文孫炎引書云如熊如羆則熊似羆似豕之獸即¶
今之所謂熊是也釋獸又云熊虎醜其子狗李巡曰熊虎之𩔖其¶
子名狗則熊獸似虎非熊也又釋魚云鼈三足能樊光曰鼈皆四¶
足今三足故記之彼是鼈之異狀張衡東京賦云能鼈三趾梁主¶
云鮌之所化是能鼈也若是熊獸何以能入羽渊但以神之所化¶
不可以常而言之若是能鼈何以淂入寢门先儒旣以為獸今亦¶
以為熊獸是也汲冢書頂語云晋平公夢見赤熊闚屏𢙣之而有¶
<pb:KR1e0003_SBCK_027-24b>¶
<pb:KR1e0003_SBCK_027-24b>¶
虞夏祖宗異代者孔子曰殷周祖宗其廟可以不毁則其他所祖¶
宗者㓛德不殊雖在異代亦可以無疑矣周人爱召公猶敬其樹¶
況祖宗其㓛德而可以不尊奉其廟㢤注言周至群神　正義¶
曰祭法曰有天下者祭百神諸侯在其地則祭之亡其地則不祭¶
然則鯀非晋地之神晋人不合祭之也但周室旣衰晋為盟主淂¶
佐助天子祭祀群神故不祀鯀而鯀為崇也晋語&KR0003;此事云昔者¶
鯀違帝命殛之于羽山化為黄熊以入于羽淵實為夏郊三代举¶
之夫&KR0017;神之所及非其族𩔖則紹其同位今周室少卑晋實継之¶
其或者未举夏郊邪宣子以告祀夏郊董伯為尸五日晋侯疾间¶
是言晋當継周淂佐天子祀群神也僖三十一年傳云相之不享¶
於此久矣非衞之罪也祀鄫何事然則杞是夏後自當祀相衛不¶
祀相而晋祀鯀者相無㓛唯子孫當祀鯀則列在祀典天子祀之¶
故晋継周當祀鯀　祀夏郊正義曰言祀夏家所郊者故注云¶
祀鯀方䁀正義曰服䖍云䁀三足則圓四足則方　注傳言¶
至不諒正義曰貞而不諒論語文也貞正也諒信也叚受晋邑¶
<pb:KR1e0003_SBCK_027-25a>¶
卒而㱕之正也知宣子&KR0082;之而言畏懼後禍是不信也　注公孫¶
叚豐氏黨正義曰刘炫云叚即豐氏當言駟氏黨字之誤以規¶
杜氏今知非者叚爲豐氏傳有明文杜旣注傳無容不委蓋後人¶
轉寫之誤刘君雖規未必是杜之失　子産至圖&KR0003;正義曰言¶
立公孫泄者所以解&KR0003;民心也伯有作亂而死不應立其後祀今¶
立良止民必怪之爲伯有之身無義立後而圖謀自解&KR0003;扵民也¶
解說者以子孔良霄俱&KR0013;誅殺今并立二人言若&KR0038;家自以大義¶
存誅絶之後不爲妖&KR0017;立良止也以此解&KR0003;民心　&KR0025;政至媚也¶
正義曰反之謂反正道也媚爱也&KR0025;其政事治&KR0038;家者有所反於¶
正道以取民爱也反正道者子孔誅絶扵道理不合立公孫泄今¶
旣立良止&KR0178;民以&KR0017;神爲惑故反違正道兼立公孫泄以取媚於¶
民令民不惑也叚與帶之卒自當命尽而終耳未公必良霄所能殺¶
也但良霄爲厲因此恐民民心不安義須止遏故立祀止厲所以¶
安下民也何休膏盲難此言孔子不語怪力亂神以&KR0017;神爲政必¶
惑衆故不言也今左氏以此令後卋信其然廢仁義而祈福於&KR0017;¶
<pb:KR1e0003_SBCK_027-25b>¶
神此大亂之道也子産雖立良止以託継絶此以&KR0017;賞罰要不免¶
扵惑衆豈當述之以示季末鄭玄荅之曰伯有𢙣人也其死為厲¶
&KR0017;厲者隂陽之氣相乗不和之名尚書五行傳六厲是也人也體¶
魄則降知&KR0148;在上有尚德者附和&KR0148;而興利孟夏之月令雩祀百¶
辟卿士有益于民者由此也為厲者因害氣而施災故謂之厲&KR0017;¶
月令民多厲疾五行傳有禦六厲之禮禮天子立七祀有大厲諸¶
侯立五祀有&KR0038;厲欲以安&KR0017;神弭其害也子産立良止使祀伯有¶
以弭害乃禮與洪範之事也子所不語怪力乱神謂虚陳靈象於¶
今無驗也伯有為厲&KR0017;著明若此而何不語乎子産固為衆愚將¶
惑故并立公孫泄云&KR0025;政有所反之以取媚也孔子曰民可使由之¶
不可使知之子産達扵此也　人生至曰魂　正義曰人禀五常¶
以生感隂陽以&KR0149;有身體之質名之曰形有嘘吸之動謂之為氣¶
形氣合而為用知力以此而彊故淂成為人也此將說&KR0075;厲故逺¶
本其&KR0004;人之生也始変化為形形之&KR0149;者名之曰魄也旣生魄矣¶
魄内自有陽氣氣之神者名之曰魂也魂魄神靈之名本&KR0025;形氣¶
<pb:KR1e0003_SBCK_027-26a>¶
而有形氣旣殊魂魄亦異附形之靈為魄附氣之神為魂也附形¶
之靈者謂初生之時耳目心識手足運動啼呼為聲此則魄之靈也¶
附氣之神者謂精神性識漸有所知此則附氣之神也是魄在於前¶
而魂在扵後故云旣生魄陽曰魂魂魄雖俱是性靈但魄識少而魂¶
識多孝經説曰魄白也魂芸也白明白也芸芸也形有體質取¶
明白為名氣唯嘘吸取芸動為義鄭玄祭義注云氣謂嘘吸出¶
入者也耳目之聦明為魄是言魄附形而魂附氣也人之生也魄¶
盛魂彊及其死也形消氣滅郊特牲曰魂氣㱕于天形魄㱕于地¶
以魂本附氣氣必上浮故言魂氣㱕于天魄本㱕形形旣入土故言¶
形魄㱕于地聖王縁生事死制其𥙊祀存亡旣異别為作名改生¶
之魂曰神改生之魄曰&KR0017;祭義曰氣也者神之盛也魄也者&KR0017;之¶
盛也合鬼與神敎之至也死必㱕土此之謂鬼其氣發揚于上神¶
之著也是故魂魄之名為&KR0294;神也檀弓記延陵季子之哭其子云¶
骨&KR0079;㱕復于士命也若魂氣則無不之也爾雅釋訓云&KR0294;之為言¶
㱕也易繫辭曰隂陽不測之謂神以骨&KR0079;必㱕于工故以㱕言之¶
<pb:KR1e0003_SBCK_027-26b>¶
魂氣無所不通故以不測名之其實&KR0017;神之本則魂魄是也刘炫¶
云人之受生形必有氣氣形相合義無先後而此云始化曰魄陽¶
曰魂是則先形而後氣先魄而後魂魂魄之生有先後者以形有¶
質而氣無質㝷形以知氣故先魄而後魂其實並生無先後也¶
注陽神氣也　正義曰以形有質故為隂魂無形故為陽旣以化¶
表形故以陽見氣氣為陽知形為隂互相見也　用物至魄彊¶
正義曰魂旣附氣氣又附形形彊則氣彊形弱則氣弱魂以氣彊¶
魄以形彊若其居髙官而任&KR0096;勢奉養厚則魂氣彊故用物精¶
而多則魂魄彊也　注物&KR0096;𫝑正義曰物非&KR0096;勢之名而以物¶
為&KR0096;勢者言有&KR0096;𫝑則物能備物謂奉養之物衣食所資之㧾名¶
也　是以至神明正義曰此言&KR0025;微而至著耳精亦神也爽¶
亦明也精是神之未著爽是明之未昭&KR0096;𫝑重用物多飬此精¶
爽至扵神明也　&KR0025;政三卋　正義曰子良子耳良霄三卋皆為¶
卿注相尚至以酒　正義曰相尚以奢食無度也相困以酒飲無¶
度也　罕朔殺罕魋　正義曰公孫鉏子展之弟展生子皮鉏¶
<pb:KR1e0003_SBCK_027-27a>¶
生罕朔朔是子罕之孫禮謂之&KR0025;父昆弟　使從嬖大夫　正義¶
曰子産數㳺椘云子晳上大夫女嬖大夫不尊貴也則晋之嬖大¶
夫亦是下大夫子産云朔亞大夫也今晋侯使朔為下大夫故杜¶
云為子産故使降一等不以罪降　詩曰至急難　正義曰小雅¶
常棣之篇也以䳭鴒之在原喻兄弟之急難也䳭鴒水鳥也今而¶
在原失其常䖏飛則鳴行則摇不能自舎也喻人當居平安之卋¶
今有兄弟在急難相救之情亦不能自舎也但鳥有飛行可言人¶
之不能自舎無狀可言耳　注䳭鴒鸚渠　正義曰釋鳥文郭璞¶
曰雀属　注陟登至哀策　正義曰陟登恪敬釋詁文也周禮所¶
云上帝皆是天也如今之哀策者漢魏以來賢臣旣卒或贈以本¶
官印綬近卋或更贈以髙官襃德叙哀載之於策將葬賜其家以¶
告柩如今之哀䇿謂此也　注二圉至命者　正義曰案周本紀¶
髙圉是公刘玄孫之孫高圉生亞圉亞圉大王亶父之祖也並為¶
殷之諸侯今王追命襄公而云不忘二圉知其亦是受殷王追命¶
此杜以意言耳二圉之受追命無文也　注孔丘年三十五正義¶
<pb:KR1e0003_SBCK_027-27b>¶
曰當言三十四而云五盖相傳誤耳　注孔子六代祖　正義曰¶
家語本姓篇云宋泯公熈生弗父何何生宋父周周生卋子勝勝¶
生正考父考父生孔父嘉其後以孔為氏也孔父生木金父金父¶
生皐夷父夷父生防𠦑防𠦑辟華氏之偪而奔魯生伯夏伯夏生¶
梁紇梁紇即生孔子也　饘於至余口　正義曰釋言云餬饘也¶
郭璞云糜也又云鬻糜也孫炎曰淖糜也然則餬饘鬻糜相𩔖之¶
物稠者曰糜淖者曰鬻餬饘是其别名將糜向口故曰以餬余口猶¶
今人以粥向帛黏使相著謂之餬帛　注聖人至考父　正義曰¶
聖人謂殷湯也不當卋謂不淂在位為&KR0038;君也上文具言考父之¶
德知此聖人之後有明德而不淂在卋當大位者止謂正考父也¶
旣是聖人之後而又有明德身無貴位必慶隆子孫故言其後必¶
有逹人謂知能通達之人於夫子身為大夫乃稱夫子此時仲尼¶
未仕不得稱為夫子以未仕之時為仕後之語是丘明意尊之而¶
失事實陳&KR0106;未死言謚亦此𩔖也　注南宫敬𠦑正義曰說南¶
宫氏也敬謚也𠦑字也又字容也字括也名譏一名縚　詩曰至¶
<pb:KR1e0003_SBCK_027-28a>¶
事國正義曰小雅北山大夫刺幽王也役使不均已勞於&KR0025;事而¶
不淂飬其父母焉或燕燕居息燕燕安息貌或尽瘁事&KR0038;尽力勞¶
病以&KR0025;國事此作憔悴蓋師讀不同　歳時日月星辰　正義曰¶
釋天云載歳也夏曰歳周曰年李巡曰載一歳莫不覆載也孫炎¶
曰四時一終曰歳取歳星行一次也年取年榖一熟是言歳即年也¶
時謂四時春夏秋冬也曰謂十日&KR0025;甲至癸也月&KR0025;正月至十二¶
月也星二十八宿也辰謂日月所會一歳十二會&KR0025;子至亥也周¶
禮馮相氏掌十有二歳十有二月十有二辰十日二十有八星之¶
位謂此六物也大歳所在十二年始帀故為十二歳　辰而莫同¶
正義曰东南隅有辰也大火謂之辰也又有日月之會辰也又北¶
方有辰星也日月會謂之辰者辰時也言日月聚會有時也　故¶
以配日　正義曰言辰無常所分在十二以十幹配之明非一所¶
也　注夢時元未生　正義曰知者傳曰婤姶生孟縶即云成子¶
夢若已生訖當云婤姶生孟縶及元然云孔成子夢&KR0003;夢以下且¶
乃云晋韓宣子聘歳生元明未生也　之足不良　正義曰當断¶
<pb:KR1e0003_SBCK_027-28b>¶
以下原闕¶
<pb:KR1e0003_SBCK_027-29a>¶
<pb:KR1e0003_SBCK_027-30a>¶
<pb:KR1e0003_SBCK_027-1a>¶
春秋傳卷第二十七¶
　　　　定公上¶
元年春王¶
元年必書正月謹始也定何以無正月昭公薨於乾侯不得正其¶
　終定公制在權臣不得正其始魯於是曠年無君春秋欲謹之而¶
　不可也季氏廢太子衍及務人而立公子宋宋者昭公之弟其主¶
　社稷非先君所命而專受之於意如者也故不書正月見魯國無¶
　君定公無正主人習其讀而問其傳則未知巳之有罪焉爾¶
三月晉人執宋仲幾于京師¶
按左氏諸侯㑹城成周宋仲幾不受功曰滕薛郳吾役也爲是執¶
　之則有罪矣書晉人執仲幾于京師則貶詞也以王事討有罪何¶
　貶乎按周官司&KR0674;掌凢囚執人之事屬於司冦凢諸侯之獄訟定¶
　以&KR0022;典凢卿大夫之獄訟斷以&KR0022;法則大司冦之職也不告諸司¶
　冦而執人於天子之側故雖以王事討有罪猶貶凢此𩔖皆篡弑¶
<pb:KR1e0003_SBCK_027-1b>¶
之萌履霜之漸執而書其地謹之也毎謹於初而禍亂熄矣¶
夏六月癸亥公之喪至自乾侯戊辰公即位¶
　昭公之薨巳越葬期猶未得返至于六月癸亥然後喪至而定之¶
　即位乃在是月之戊辰蓋遲速進退爲意如所制不得專也以周¶
書顧命攷之成王之崩在四月乙丑宰臣太保即於是日命仲&KR0074;¶
南宫毛俾爰齊侯吕伋以二干戈虎賁百人逆王丗子釗于南門¶
　之外延入翼室宅憂爲天下主不待崇朝而後定也今昭公喪至¶
在葬期之後公子宋自壞隤先入猶未得立是知爲意如所制不¶
　得以時定非謂正棺乎兩楹之間故定之即位不可不察也夫即¶
　位大事也宗嗣先定則變故不生蓋代君享國而主其𥙊冝戚冝¶
　懼一失幾㑹或萌窺伺之心至於生變則爲不孝矣古人所以貴¶
　於早定國家之本也今昭公之薨定之即位春秋詳書于䇿非爲¶
　後法乃見諸行事爲永鑒耳¶
秋七月癸巳葬我君昭公九月大雩立煬宫¶
<pb:KR1e0003_SBCK_027-2a>¶
煬公伯禽之子其曰立者不冝立也喪事即逺有進而無退宫廟¶
即逺有毀而無立¶
冬十月隕霜殺菽¶
榖梁子曰菽舉重也未可以殺而殺舉重可殺而不殺舉輕其象¶
則刑罰不中之應¶
二年春王正月夏五月壬辰雉門及兩觀災秋楚人伐吴冬十月新¶
作雉門及兩觀¶
書新作者譏&KR0427;王制而不能革也雉門象魏之門其外爲庫門而¶
皐門在庫門之外其内爲應門而路門在應門之内是天子之五¶
　門也僖公嘗修泮宫復閟宫非不用民力也而春秋不書新作南¶
　門則獨書者南非一門也必有不當爲者子家駒以設兩觀爲&KR0427;¶
　天子是非諸侯之制明矣夫撥亂反正者必本諸身身正者物必¶
　正春秋於&KR0427;君必書者必正之意也使定公遇災而懼革其&KR0427;禮¶
三家陪臣雖欲&KR0427;諸侯執國命其敢乎習舊而不知以爲非何以¶
<pb:KR1e0003_SBCK_027-2b>¶
禁季氏之脅其主矣故特書新作以譏之也¶
三年春王正月公如晉至河乃復二月辛卯邾子穿卒夏四月秋葬¶
邾莊公冬仲孫何忌及邾子盟于抜¶
四年春王二月癸巳陳侯吴卒三月公㑹劉子晉侯宋公蔡侯衛侯¶
陳子鄭伯許男曹伯莒子邾子頓子胡子滕子薛伯杞伯小邾子齊¶
國夏于召陵侵楚¶
按左氏傳書伐而經書侵楚者楚爲無道慿陵諸夏爲一裘一馬¶
拘唐蔡二君三年而後遣蔡侯旣歸請師於晉晉人請命于周大¶
　合諸侯天子之元老在焉若能暴明其罪恭行天討庶幾哉王者¶
　之師齊&KR0074;晉文之功&KR0310;矣有荀寅者求貨於蔡侯弗得遂辭蔡人¶
　晉由是失諸侯無功而還書曰侵楚陋之也¶
夏四月庚辰蔡公孫姓帥師滅沈以沈子嘉歸殺之¶
　沈人不㑹于召陵晉人使蔡伐之書滅沈罪公孫姓也書以歸罪¶
　沈子嘉也書殺之罪蔡侯也&KR0418;詞致討而覆其&KR0022;家爲敵所執不¶
<pb:KR1e0003_SBCK_027-3a>¶
死于位皆不仁矣所惡於前無以先後出乎尓者反乎尓者也蔡¶
　侯視楚猶沈視蔡也昭公拘於郢三年而後反非以國小而弱乎¶
沈雖不㑹召陵未有大罪惡也而恃強殺之甚矣能無公孫翩之¶
　及哉宋以曹伯陽歸蔡以沈子嘉歸皆殺之也而或書或不書其¶
　不書者賤而略之也¶
五月公及諸侯盟于臯鼬¶
定公之立上不請於天王下不告於方伯而受國於季孫意如故¶
　三年朝晉至河而復今㑹諸侯求爲此盟書公及者内爲志也召¶
陵之㑹必序不序十有八國之諸侯則無以見侵楚之陋臯鼬之¶
　盟序與不序非義所係則以凢舉可矣¶
杞伯成卒于㑹六月葬陳惠公許遷于容城秋七月公至自㑹劉卷¶
卒葬杞悼公楚人圍蔡𣈆士鞅衛孔圉帥師伐鮮虞葬劉文公冬十¶
有一月庚午蔡侯以吴子及楚人戰于柏舉楚師敗績楚囊瓦出奔鄭¶
吴何以稱子善伐楚解蔡圍也荆楚暴横盟主不能致其討天王¶
<pb:KR1e0003_SBCK_027-3b>¶
不得達其命長惡不悛復興師而圍蔡王法所當討而不赦也吴¶
能自卑聽蔡侯之義以達天子之命興師救蔡戰于柏舉大敗楚¶
師成伯討之功善矣晉主夏盟中國所仰若嘉榖之望雨也有請¶
　于晉如彼其難吴國天下莫強焉非諸侯所能以也有請于吴如¶
此其易故召陵之㑹大合諸侯而書侵楚柏舉之戰蔡用吴師特¶
書曰以者深罪晉人保利棄義難於救蔡也然則何以不言救乎¶
　救大矣闔閭子胥宰嚭皆懷謀楚之心蔡人往請㑹逢其適非有¶
救災恤鄰從簡書憂中國之實也聖人道大德宏樂與人爲善故¶
因其從蔡特進而書爵囊瓦貪以敗國又不能死可賤甚矣故記¶
其出奔特貶而稱人春秋之情見矣¶
庚辰吴入郢¶
　及楚人戰則稱爵入郢則舉其號何也君舎于其君之室大夫舎¶
　于大夫之室狄道也聖人誰毀誰譽救災恤鄰則進而書爵非有¶
　心於與之順天命也乗約肆淫則黜而舉號非有心於貶之奉天¶
<pb:KR1e0003_SBCK_027-4a>¶
討也伐國者固將拯民於水火之中而鳩集之耳殺其父兄係其¶
子弟毀其宗廟遷其重器而亂男女之配也如水益深如火益熱¶
則善小而惡大功不足以掩之矣聖人心無毀譽如鏡之無妍醜¶
也因事物善惡而施褒貶焉不期公而自公爾明此義然後可以¶
司賞罰之權得春秋之法矣¶
五年春王三月辛亥朔日有食之夏歸粟于蔡於越入吴六月丙申¶
季孫意如卒¶
内大夫有罪見討則不書卒公子翬是也仲遂殺惡及視罪與翬¶
同而書卒者以事之變卒之也意如何以書卒見定公不討逐君¶
　之賊以爲大夫全始終之禮也定雖受國於季氏苟有叔孫舎之¶
　見不賞私勞致辟意如以明君臣之義則三綱可正公室強矣今¶
　苟於利而忘其讎三綱滅公室益侵陪臣執命冝矣故意如書卒¶
　主人習其讀而問其傳則未知巳之有罪焉爾¶
秋七月壬子叔孫不敢卒冬晉士鞅帥師圍鮮虞¶
<pb:KR1e0003_SBCK_027-4b>¶
六年春王正月癸亥鄭游速帥師滅許以許男斯歸二月公侵鄭公¶
至自侵鄭夏季孫斯仲孫何忌如晉秋晉人執宋行人樂祁犂¶
　稱人以執非伯討也祁犂聘于晉主趙簡子飲酒焉獻楊楯六十¶
范趙方惡其宰曰昔吾主范氏今子主趙氏是賈禍也范獻子果¶
　怒言於晉侯曰以君命越疆未致使而私飲酒不敬二君不可不¶
　討也乃執樂祁執非無名何以非伯討也使范趙方睦皆有獻焉¶
　則弗執之矣執異國行人出於列卿私意威福之柄移矣三卿分¶
　晉而靖公廢爲家人豈一朝一夕之故哉¶
冬城中城季孫斯仲孫忌帥師圍鄆¶
七年春王正月夏四月秋齊侯鄭伯盟于鹹齊人執衛行人北宫結¶
以侵衛齊侯衛侯盟于沙大雩齊國夏帥師伐我西鄙九月大雩冬¶
十月¶
八年春王正月公侵齊公至自侵齊二月公侵齊三月公至自侵齊¶
曹伯露卒夏齊國夏帥師伐我西鄙公㑹晉師于瓦¶
<pb:KR1e0003_SBCK_027-5a>¶
按左氏晉士鞅荀寅救魯則其書公㑹晉師何也春秋大法雖師¶
次於君而與大夫敵至用大衆則君與大夫皆以師爲重而不敢¶
輕也故棐林之㑹不言趙盾而言晉師瓦之㑹言晉師而不書士¶
鞅於以見人臣不可取民有衆專主兵權之意陳氏厚施於齊以¶
移其國季孫盡征於魯以奪其民皆王法所禁也春秋之義行則¶
　不得爲爾矣¶
公至自瓦秋七月戊辰陳侯柳卒晉士鞅帥師侵鄭遂侵衛葬曹靖¶
公九月葬陳懷公季孫斯仲孫何忌帥師侵衛冬衛侯鄭伯盟于曲¶
濮從祀先公¶
蜀人馮山曰昭公至是始得從祀於太廟其&KR0003;是也季氏逐君而¶
制其死生之命公薨乾侯不得終於正寢旣薨七月又不得以時¶
歸葬旣葬絕其兆域又不得同於先君而在墓道之南至孔子爲¶
司寇然後溝而合諸墓則其主雖乆未得從昭穆而祔𥙊冝矣及¶
意如巳卒陽虎專季氏將殺季孫斯而亂魯國託於正以售其不¶
<pb:KR1e0003_SBCK_027-5b>¶
　正始以昭公之主從祀太廟蓋欲著季氏之罪以取媚於國人然¶
其事雖順其情則逆春秋原情制法故不書禘事與日特曰從祀¶
先公於盜竊寳玉大弓之上見事出陽虎而不可詳也其亦深切¶
著明矣¶
盜竊寳玉大弓¶
九年春王正月夏四月戊申鄭伯蠆卒得寳玉大弓¶
榖梁子曰寳玉封圭大弓武王之戎弓周公受賜藏之魯或曰夏¶
后氏之璜封父之繁弱也子孫丗守罔敢失墜以昭先祖之德存¶
肅敬之心爾古者告終易代𢎞璧琬琰天球夷玉兊之戈和之弓¶
　垂之竹矢莫不陳列非直爲美觀也先王所寳傳及其身能全而¶
　歸之則可以免矣魯失其政陪臣擅權雖先公分器猶不能守而¶
盜得竊諸公宫其能國乎故失之書得之書所以譏公與執政之¶
　臣見不恭之大也此義行則有天下國家者各知所守之職不敢¶
忽矣¶
<pb:KR1e0003_SBCK_027-6a>¶
六月葬鄭獻公秋齊侯衛侯次于五氏秦伯卒冬葬秦哀公¶
<pb:KR1e0003_SBCK_027-6b>¶

