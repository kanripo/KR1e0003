# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 26
<pb:KR1e0003_SBCK_026-1a>¶
春秋正義卷第二十六　昭公¶
　　&KR0038;子祭酒上護軍曲阜縣&KR0271;國子臣孔　穎達　等奉¶
　　勑撰¶
正義曰魯卋家昭公名稠㐮公之子齊㱕所生以周景王四年即¶
位謚法威儀共明曰昭是歳&KR0010;在大梁　元年注招實至於會¶
正義曰八年經書陳侯之弟招故知是陳候母弟也不称弟云云¶
莊二十五年注云公子友荘公之母弟称公子者史䇿之通言母¶
弟至親異於他臣其相殺害則称弟以示義至扵嘉好之事兄弟¶
篤睦非例所興或称弟或称公子仍舊史之文也八年招殺卋子¶
故称弟以章招罪此奉使以&KR0213;諸&KR0038;非義例之所興舊史書為公¶
子而仲尼因之也公羊傳曰此陳侯之弟招也何以不称弟貶曷¶
為貶為殺卋子偃師貶大夫相殺稱人此其称名氏以殺何言將¶
自是弑君也然則曷為不於其弑焉貶以親者弑然後其罪𢙣甚¶
春秋不待貶絶而罪𢙣見者不貶絶以見罪𢙣也貶絶然後罪𢙣見¶
者貶絶以見罪𢙣也今招之罪巳重矣曷為復貶乎此著招之有¶
<pb:KR1e0003_SBCK_026-1b>¶
罪也何著乎招之有罪言楚之託乎討招以滅陳也其意言八年¶
楚託討扵招以滅陳著招之罪重故扵此預貶之先儒或取公羊¶
為說𥼶例云穎氏曰臣無竟外之交故去弟以貶季友子招楽憂¶
故去弟以懲𬨨鄭段去弟唯以名通故謂之貶今此二人皆書公¶
子公子者名號之羙称非貶所也是解招不称弟之意也春秋之¶
初衞在陳上莊十六年幽之盟衛在陳下自爾以來常在陳下莊¶
十六年注云陳國小每盟會皆在衞下齊&KR0074;始霸楚亦始彊陳¶
侯介於二大&KR0038;之間而為三恪之客故齊&KR0074;因而進之遂班在衛上¶
終扵春秋是衛之班次常在陳下今衞乃在蔡之上必有其故也¶
襄十年諸侯伐鄭齊卋子光序在滕子之上傳曰齊崔杼使火¶
子光先至于師故長於滕是先至有進班之理故謂此為先至於¶
會故也　注不称至易也　正義曰將卑師少例當称人魯史不¶
淂自言魯人直書所為之事明其有人取之也若將卑師衆則言¶
師取某襄十三年傳例云凡書取言易也故杜以此為易耳賈逵¶
云楚以伐莒來討故諱伐不諱取刘炫以賈&KR0003;為是故又規杜云¶
<pb:KR1e0003_SBCK_026-2a>¶
案傳季武子伐莒知非將卑師少也称伐則是非易也杜何淂以¶
為易將卑師少乎令刪定知不然者以諸称取傳皆以易釋之此¶
取文與彼同故以為易也若以武子伐而取之則致力難重當以㓕¶
為文與滅項同也案滅項被討不諱㓕此亦被討何以諱㓕而言¶
取若必有所諱當傳有其事今傳云莒魯爭鄆為日久矣魯無¶
大罪亦何所諱也傳云武子伐莒者武子為伐莒之主耳别遣小¶
將而行故不書武子猶如成二年傳言椘子重侵衞經書椘師¶
杜云子重不書不親兵之𩔖是也不書伐者以兵未加鄆鄆人逆¶
服與襄九年傳称詩侯圍鄭經不書杜云鄭人逆服不成圍相似¶
刘以賈氏之注而規杜氏非也　注三同盟正義曰華以襄十¶
八年即位十九年盟于祝柯二十年于澶渊二十五年于重丘皆邾¶
魯俱在是三同盟　注弑君至称爵　正義曰釋例云諸侯不受¶
先君之命而篡立淂與諸侯會者則以成君書之若未得接於諸¶
侯則不稱爵傳曰㑹于平州以定公位又云先君若有罪則君列¶
諸會矣此以㑹為断也是杜據彼傳之二文知此為未㑹諸侯故不¶
<pb:KR1e0003_SBCK_026-2b>¶
称爵注椘以至書弑正義曰傳称縊而弑之而經書卒者襄¶
七年鄭子駟使賊衣弑僖公而以瘧疾赴于諸侯而經書為卒知¶
此亦以瘧疾赴故不書弑注書名罪之　正義曰齊崔氏宋¶
司城無罪書氏書官此傳無罪狀直以不能自固其位耳出奔又¶
無可善無可善即是罪未必犯大罪也　傳圍布至而來¶
正義曰聘禮臣奉君命聘於鄰國猶尚釋幣于禰乃行況昬是¶
嘉禮之重故圍自布几筵告父祖之廟而來也文王卋子曰五廟之¶
孫祖廟未毁雖為庶人冠取妻必告鄭玄云告於君也亦旣告君¶
必須告廟君尊不主臣昬故圍自告也　若野至卿也　正義曰¶
言我若受野賜之禮則是委頓我若之命淂貺於草莽之中則¶
是寡大夫不淂列於諸卿之位也　不寜至先君正義曰不寜¶
寧也言寜有唯是之事又使圉䝉其先君連讀為義也告廟¶
云將向豊氏之家取妻若使受之扵野不至豊氏之家是欺先¶
君也言又者旣辱今君又辱先君故云又也　注祧逺祖廟¶
正義曰祭法逺廟為祧鄭玄云祧之言超也超上去意也以祧是云¶
<pb:KR1e0003_SBCK_026-3a>¶
尊逺之意故以祧言廟耳此公孫段是穆公之孫子豊之子其家¶
唯有子豊之廟君若特賜或淂立穆公之廟耳其家無逺祖廟¶
也杜言逺祖廟者順傳文且據正法言之　扵今七年　正義曰¶
㐮二十五年傳云趙文子為政至此八年也而云七年者殷周雖¶
改正朔常以夏正為言此春正月故為七年年末醫和則云八年¶
也　再合諸侯　正義曰襄二十六年經書公會晋人鄭良霄¶
宋人曹人于澶淵晋人即趙武也時有魯公在㑹雖則唯公一¶
人即是諸侯不得謂之大夫也故知再會諸侯數澶淵也¶
注讟誹也　正義曰&KR0003;文云謗毁也誹謗也然則謗讟誹其義¶
同皆是非毁人古人重言之猶險阻艱難也　注穮耘至為蓘¶
正義曰漢書殖貨志云后櫻始甽田以二耜為耦廣尺深尺曰甽¶
長終一𠭇一𠭇三甽一夫三百甽而播種於甽中苗生三葉以上稍¶
壯耨壟草因潰其土以附苗根故其詩云或耘或耔黍稷薿薿¶
耘除草也耔附根也言苗稍壯每耨輙附其根比至盛暑壟¶
尽平而根深能風與旱故薿薿而盛也此言穮蓘即詩之耘耔¶
<pb:KR1e0003_SBCK_026-3b>¶
也故知穮是耨以土壅苗根為蓘也耨定本作耘　雖有至豐¶
年正義曰言耕鉏不息必有豐年之収以喻禮信不愆必為¶
諸侯之長也　注設君至陳也正義曰穆子言似君知設服設¶
君服也唯譏執戈不言衣服則君服即二戈是也離衞之語必為¶
執戈發端但語略雖明服虔云二人執戈在前在&KR0038;居君離宫陳¶
衞在门然則執戈在前&KR0038;君行時之衞非在家守门之衛也守¶
門之衞其兵必多非徒二戈而巳縱使在&KR0038;居君之離宫即名¶
宫門之衞以為離衞其言大不辭矣故杜以離衛即執戈是也¶
言二人執戈陳列扵前以自防衞也離之為陳雖無正訓两人一¶
左一右相離而行故称離衞離亦陳之義　注禮国至在前¶
正義曰䘮禮言君臨臣䘮之禮云小臣二人執戈先二人後是知¶
&KR0038;君之行常有二執戈者在前也國君亦有二戈在後子皮唯¶
言前有二戈者當是公子圍不設後戈故也　注公子至怪也¶
正義曰服虔云蒲宫椘君離宫言今尹在國巳居君之宫岀有¶
前戈不亦可乎令尹居君離宫事無所出且諸候大夫見其在¶
<pb:KR1e0003_SBCK_026-4a>¶
會之儀不譏在&KR0038;所居伯州犂云此行也辭而假之寡君言行而¶
借戈以衞非在&KR0038;借宫以居也故杜以為公子圍在會特緝蒲為¶
王殿屋以自殊異此亦無所案據要愜人情　注&KR0038;子至可愍¶
正義曰服虔云愍&KR0104;也代伯州犂憂公子圍代子羽&KR0104;子晳刘¶
炫&KR0025;服言而規杜失今知不然者以圍不能自終伯州犂㝷為圍¶
所殺是皆遇凶害故云吾代二子愍矣若以二子為伯州犂子羽¶
子羽則卒無禍害又何可愍而代之乎刘以服意而規杜過非也¶
小旻之卒章　正義曰小旻詩小雅刺幽王也　注子子至取與¶
正義曰持謂執持之也子皮直云二執戈者前矣雖意知不可而¶
辭每譏切子家云蒲宫有前不亦可乎意雖并譏蒲宫言乃¶
謂之為可不如子羽之譏許不同伯州犂之飾辭持其兩端無所¶
取與是持之也弈棋謂不能相害為持意亦同於此也¶
注言不至其&KR0038;正義曰晋語趙文子謂叔孫曰子盍逃之對曰¶
豹也受命於君以&KR0025;諸侯之盟為社稷也若魯有罪受盟者逃¶
魯必不免是吾出而絶之也若為諸侯戮魯誅盡矣必不加師請¶
<pb:KR1e0003_SBCK_026-4b>¶
為戮也是言不戮其使必伐其&KR0038;也　注季孫至怨也　正義曰¶
歴檢上卋以來季孫出使不少扵叔孫而云叔出季䖏&KR0025;來乆者¶
季孫卋為上卿法當上卿守國次卿出使以此為&KR0025;來久耳必湏¶
使上卿者上卿非不使也　注汚勞事　正義曰䖏國之所辟者¶
唯有辟勞事耳故以污為勞事也言事之勞身若&KR0126;之汚物也¶
注言三至德時　正義曰以傳言王伯故言三王下之虞有三苗則¶
帝時亦有非獨三王也但王亦帝也故𫝊通言王耳　举之表旗¶
正義曰举立也為立表貴賤之旌旗也故杜云旌旗以表貴賤¶
注二&KR0038;至淮夷正義曰二&KR0038;皆嬴姓卋本文也書序曰成王伐淮¶
夷遂踐奄淮夷與奄同時伐之此徐奄連文故以為徐即淮夷賈¶
逵亦然是相傳&KR0003;也服虞云一曰魯公所伐徐戎也案費誓云淮¶
夷徐戎並興孔安國云淮浦之夷徐州之戎並起為寇則徐亦非¶
國名此徐是&KR0038;名當謂淮浦之夷其國名徐書序举其大號¶
此𫝊言其國名也僖公時椘人伐徐杜云下邳僮縣東南有大¶
徐城彼近淮旁成王時徐蓋亦在彼地也此傳所云四代有罪之¶
<pb:KR1e0003_SBCK_026-5a>¶
<pb:KR1e0003_SBCK_026-6a>¶
也杜解享宴禮異所以得相因者以其殽俎同故也宣十六年傳¶
云王享有體薦宴有折俎公當享卿當宴王室之禮也彼傳之¶
意言享公當依享法有體薦也享卿當如宴法有折俎也彼王¶
自言之故云王室禮耳其實諸侯之待公卿禮亦當然以卿會公¶
侯享宴皆折俎不體薦享宴俎司故得因行禮也　注弁冕至之¶
力　正義曰冠者首服之㧾名弁冕冠中之小别弁冕是首服端¶
委是身服言弁冕端委㧾举冠衣而言非謂定公趙孟身所自¶
衣也哀七年傳云大伯端委以治周禮仲雍嗣之断髮文身以文¶
身&KR0025;彼之俗知端委是依禮之衣杜真言端委禮衣不知是何衣¶
也名曰端委又無所&KR0003;周禮司服扵士服之下云其齊服有玄端¶
素端鄭玄云謂之端者取其正也謂士之衣&KR0209;皆二尺二寸而属幅¶
是廣袤等也其祛尺二寸大夫以上侈之侈之者蓋半而益一焉¶
半而益一則其袂三尺三寸祛尺八寸如鄭此言唯士服當端制大¶
夫以上不復端也服虔云禮衣端正無殺故曰端文德之衣尚褒¶
長故曰委案論語郷黨非惟裳必殺之鄭康成云惟裳謂朝祭¶
<pb:KR1e0003_SBCK_026-6b>¶
之服其制　幅如惟非帷裳者謂深衣削其幅縫齊倍要禮記深¶
衣制短不見膚長不被土然則朝祭之服當曵地服言是也¶
逺績禹㓛　正義曰績亦功也重其言耳逺績禹功者&KR0134;之為大¶
功使逺及後卋若火禹也謂&KR0134;武何不逺慕大禹之績而立大功¶
以庇民也　吾儕偷食　正義曰儕等也言吾等於彼卑賤苟¶
且求食之人也　注言其至之心　正義曰趙孟自言吾儕偷食¶
是自比於𨽻役賤人也在上位者當&KR0104;勞百姓卑賤之人勞身而已¶
自比賤人是無&KR0104;民之心也　注言譬至之聲正義曰言巳伐莒¶
求利而不淂𢙣日中不出譬如商賈求利不淂𢙣諠嚻之聲以商¶
賈在市市人多諠嚻之聲　夫夫至順也　正義曰夫如夫道當¶
剛強也婦如婦節當柔弱也如是所謂順也曹大家女誡曰生男¶
如狼猶&KR0178;其尫生女如鼠猶懼其武是男&KR0082;剛而女&KR0082;柔也¶
殺管至蔡叔　正義曰&KR0003;文云&KR1281;散之也&KR0025;米殺聲然則&KR1281;字¶
殺下米也&KR1281;為放散之義故訓為放也隸書改作已失本體&KR1281;¶
字不復可識寫者全𩔖蔡字至有重為一蔡字重點以讀之者¶
<pb:KR1e0003_SBCK_026-7a>¶
尚書蔡仲之命云周公乃致辟管叔于商囚蔡叔于郭鄰以車七¶
乗孔安&KR0038;云囚謂制其出入郭鄰中&KR0038;之外地名是放蔡叔之事¶
也孔唯言中&KR0038;之外地不知在何方也　夫豈至故也　正義曰夫¶
謂周公也夫此周公豈不爱管蔡乎所以&KR1281;放之為王室故也¶
𥙊卯至伯也　正義曰釋例曰𥘿伯有千乗之&KR0038;不&KR0014;容其母弟¶
傳曰罪𥘿伯則鍼罪輕也言其對兄為輕耳非無罪也公羊以¶
為任諸晋謂之奔者譏𥘿伯有千乗之國不&KR0014;容其母弟故謂¶
之出奔也刘炫云奔者迫窘而去逃死四鄰不以禮出也今鍼適¶
晋乃與母計議緩步而出實非奔也仲尼旣書為奔傳釋云罪¶
秦伯𥘿伯不豫敎戒其弟不&KR0014;早為之所致奢富過度懼而去¶
國罪其失兄之敎鍼不自知度亦是其罪歸罪𥘿伯言兄罪耳例¶
曰以下同也　造舟于河正義曰詩云造舟為梁是比舟以為橋¶
也釋水云天子造舟李巡曰比其舟而渡曰造孫炎曰比舟為梁郭璞¶
曰比船為橋皆不解造義蓋造為至義言舩相至而並比也¶
注一舎至云備正義曰真言十里舎車不知每舎幾車以下言八反¶
<pb:KR1e0003_SBCK_026-7b>¶
知一舎八乗為八反之具也　注備九至酒幣¶
鄭享椘子為九獻知此備九獻之儀也每一獻酒必有幣隨之后¶
子&KR0025;始自齎其一以為&KR0004;獻故讀送其八也飲酒之禮主人&KR0004;獻於¶
賔賔酢主人主人受賔之酢禮飲訖又飲乃酌以酬賔如是乃成為¶
一獻於酬之時姑有幣以勸飲故以為酬酒幣也　注每十至所¶
赴　正義曰服虔以為每於十里置車一乗千里百乗以次相授車¶
率皆日行一百六十里謂從絳向雍去而復還一享之間八度至也¶
然則千里之路徃還八反車率日行一百六十里計則一萬六千里¶
雖追風逐日之足猶將不逮於此后子之馬一何駛乎縱令如此&KR0379;可¶
以章馬疾未是以明車多司馬侯何以怪其車多而發問也杜以反¶
者謂車反復其故䖏耳每於十里置車八乗后子初發幣則續行¶
自齎其一以為&KR0004;獻餘則以次續至至則車反此至享終八車皆¶
反以此謂之八反非言至雍也此幣發雍計己多日故設享之&KR0004;反¶
此八車之幣去絳不過一二十里耳使之相續而來每獻皆到以示巳¶
之豪富故今漸送之也如杜此言則后子預前約束使幣早發而來¶
<pb:KR1e0003_SBCK_026-8a>¶
非臨享始取而云皈取酬幣者后子必適晋多日然後設享非&KR0004;至¶
即享君也為享之具酒食之属皆在绛備之其幣亦應於絳備¶
之乃遣還取秦國之幣故言㱕取不言設享之日始㱕取也上云¶
其車千乗下司馬侯問其車多則是見車多而發問也故杜辨¶
其車之所在千里用車八百乗其二百乗以自隨故言千乗也傳¶
説此車多之事者言秦鍼之出極奢富以成禮盡敬於所赴之¶
&KR0038;故為此以示豪也　國無至五稔　正義曰國無道而&KR0010;又饑¶
則君或早夭年穀和熟是天佐助之故少猶五年多或不啻也期¶
之五年者后子之意耳㐮二十七年傳云所謂不及五稔蓋古有此¶
言也　趙孟至待五　正義曰趙孟自比於日景此景朝夕尚移¶
不能相及人命流去與此相似旣無常定誰能待五　晋中至火¶
原　正義曰釋例土地名以北戎山戎無終三名為一北平有無終縣¶
大原即大原郡晋陽縣是也計無終在火原東北二千許里逺就大¶
原來與晋𢧐不知其何故也蓋與諸戎近晋者相率而共來也襄¶
四年無終子遣使如晋請和諸戎則無終是其大者故顕言其國¶
<pb:KR1e0003_SBCK_026-8b>¶
名也　以什共車必克　正義曰周禮十人為什以一什之共一車¶
之地故必克也　為五至前拒　正義曰五陳者即兩伍專參偏是¶
也相離者布置使相逺也服虔引司馬法云五十乗為两百二十乗¶
為伍八十一乗為專二十九乗為參二十五乗為偏彼皆準車數多¶
少以為别名此傳去車用卒而有此名則此名不以車數為别也杜¶
云皆臨時䖏置之名其意不同服說則名與人數不可淂知也周禮¶
則五人為伍二十五人為兩無專參偏之名也　詩曰至善矣¶
正義曰周頌烈文之篇也彼注云竸彊也無彊乎維淂䝨人也淂賢¶
人則國家彊矣故天下諸侯順其所為也　注后帝堯也　正義¶
曰㐮九年傳稱閼伯為陶唐氏之火正知后帝是尭也注商人至¶
辰星　正義曰殷本紀稱相土契孫是湯之先也㐮九年傳云阏伯¶
居商丘祀大火相土因之故啇主大火辰即大火星也故啇人祀辰星¶
啇謂宋也宋啇復故稱啇人　注唐人至大夏正義曰謂之唐人¶
當是陶唐之後二十九年傳云陶唐氏旣衰其後有刘累知此唐¶
人是彼刘累之等𩔖也言等類也言等𩔖者謂刘累後卋子孫累雖¶
<pb:KR1e0003_SBCK_026-9a>¶
遷魯縣子孫仍在大夏故歴夏及啇也刘炫云彼稱累事孔甲下云遷¶
于魯縣此云唐人是因以服事夏啇則此居於大夏子孫終商不¶
滅非累子孫是其同族等𩔖耳服䖍以唐人即是刘累故杜顕¶
而異之云累遷魯縣此在大夏　注唐人至叔虞正義曰服虔¶
以為唐叔虞即下句邑姜所生者也杜以傳&KR0003;唐人即云季卋明季¶
卋是唐人之末卋叔虞即唐人之末君矣邑姜之子叔虞乃是晋之¶
始祖豈淂以後卋始封之君謂之前代之末卋也故云唐人之季卋¶
其君曰叔虞帝命邑姜之子曰虞者將以唐國與之取唐君文名¶
以為名耳　注邑姜至叔虞正義曰傳言武王邑姜繫之武王¶
知是武王后也十二年傳稱吕級王舅級是齊大公之子丁公也級為¶
王舅知邑姜是大公之女也&KR0003;文云娠女妊身動也從女辰聲是懐¶
胎為震震取動義字書以是女事故令字&KR0025;女耳叔虞成王母¶
弟晋卋家文也　夢帝至曰虞　正義曰晋卋家云初武王之與¶
叔虞母會時夢天謂武王曰余命女生子名虞謂此夢為武王之¶
夢也若是武王之夢此傳直云武王方生大叔其文足矣何以須言邑¶
<pb:KR1e0003_SBCK_026-9b>¶
姜方震也邑姜方震而夢明是邑姜夢矣安淂以為武王夢也薄¶
&KR0078;之夢龍據其心燕姞之夢蘭為巳子彼皆夢發於母此何以夢¶
發於父是馬遷之妄言耳服解此云已武王也是習非而逐迷者也¶
注叔虞至晋侯　正義曰晋卋家云唐叔子燮是為晋侯杜譜亦¶
云夑父改為晋侯則叔虞之身不稱晋也叔虞為晋之祖故言¶
為晋侯也　注金天至之長　正義曰金天氏帝少曍帝系卋本文¶
也金天代號少暭身號月令於冬云其神玄𠖇是玄&KR0115;為水官也¶
昧為玄&KR0115;師師訓長也故云昧為水官之長二十九年傳云少皡氏¶
有四叔脩及熈為玄冥昧為金天裔子當是脩熈之後釈例曰脩¶
及𤋮皆為玄&KR0115;未知昧為誰之子或是其子孫也　宣汾渄¶
正義曰釈例曰汾水出大原故汾陽縣至河東汾隂縣入河其渄水¶
闕不知所在當亦是晋地之水後卋竭涸無其䖏耳　注帝顓頊¶
正義曰顓頊為帝承金天之後臺駘是金天裔孫為臣冝當顓頊¶
故以帝用嘉之為顓頊嘉耳昧於金天巳云裔子臺駘又是昧之所¶
生則去少暭遠矣而帝系卋本皆云少皡是黄帝之子顓頊是黄帝¶
<pb:KR1e0003_SBCK_026-10a>¶
之孫臣卋多而帝卋少史藉散亡無可檢勘此事未必然也釈例云¶
案鯀則舜之五卋從祖父也而及舜共爲堯臣堯則舜之三從髙¶
祖而妻其女此史記之可疑者也是皆疑不能决因舊說耳¶
山川至禜之正義曰水旱癘疫在地之災山川帶地故祭山川之¶
神也雪霜風雨天氣所降日月嚴天故祭日月星辰之神也此因¶
其所在分繫之耳其實水旱癘疫亦是天氣所致雪霜風而亦¶
是在地之災且雨之不時而致水旱水旱與雨不甚爲異而分言之¶
者據其雨不下而霖不止是雨不時也據其苗稼生死則爲水與旱¶
也禜是祈禱之小𥙊耳若大旱而雩則偏祭天地百神不復别其¶
日月與山川也　注有水至福祥正義曰水旱癘疫俱祭山川¶
杜略癘疫而不言之耳杜言山川之神若臺駘者下云星辰之神若¶
實沈者言此禜祭祭其先卋主山川主星辰者之神耳非獨祭¶
此山川星辰之神也計日月無其主之者以與星辰俱是天神連¶
言之耳周禮大祝掌六祈以同&KR0017;示一曰𩔖二曰造三曰禬四曰禜¶
五曰攻六曰&KR0003;鄭衆云禜日月星辰山川之𥙊也鄭玄云禜告之以¶
<pb:KR1e0003_SBCK_026-10b>¶
時有災變也禜如日食以朱絲禜社也玄之此言取公羊爲說荘二¶
十五年公羊傳曰日食以朱絲營社或曰脅之或曰爲闇&KR0178;人犯之¶
故營之然社有形質故可朱絲營繞日月山川非可營之物不淂以¶
此解禜也賈逵以爲營櫕用幣杜依用之日月山川之神其祭非¶
有常䖏故臨時營其地立櫕表用幣告之以祈福祥也櫕聚也聚¶
草水爲祭䖏耳癘疫謂害氣流行歳多疾病然則君身有病亦是¶
癘氣而云不及君身者陳思王以爲癘疫之氣止害貧賤其富貴之¶
人攝生厚者癘氣所不及其事或當然也且子産知晋君之病不¶
在於此故言二者不及君身以病非癘疫故不須𥙊臺駘等也¶
若君至事也　正義曰家語孔子云飲食不時逸勞過度者病共殺¶
之此云出入即逸勞也據&KR0038;君之身則朝以聽政晝以訪問是出也¶
夕以脩令夜以安身是入也　節宣其氣　正義曰以時節宣散¶
其氣也節即四時是也几人形神有限不可久用神乆用則竭形¶
大勞則幣不可以久勞也神不用則鈍形不用則瘘不可以久逸也¶
固當勞逸更遞以宣散其氣朝以聽政聽政久則疲疲則易之以¶
<pb:KR1e0003_SBCK_026-11a>¶
訪問訪問久則倦倦則易之以脩令脩令久則怠怠則易之以安¶
身安身久則滯滯則易之以聽政以後事改前心則亦所以散其氣¶
也　勿使至其體正義曰壅謂障而不使行若土壅水也閉謂¶
寒而不得出若閉門户也湫謂氣聚底謂氣止四者皆是不散之¶
意也氣不散則食不消食不消則食少食少則肌膚痩肌膚瘦¶
則骸骨露也言人之飬身當湏宣散其氣勿使氣有壅閉集滯¶
以羸露其形體也　注湫集至羸露正義曰服虔云湫著也底¶
止也杜云湫集也底滯也皆是以意訓耳壅閉言其不得散出故¶
以湫底為集滯言氣聚集而停滯也若以湫為著則與止同義故¶
易之以為集其止滯亦同義也上文所云四時之亊若其壹之則血¶
氣集滯使不得宣散氣不散則體羸露也肥則膚&KR0079;厚骨不¶
見瘦則肌膚薄故體羸露羸露是露骨之名其義與倮相近¶
倮露形也羸露骨也瘦者必羸羸亦瘦之别名今晋侯壹之¶
者唯謂安身親近婦入四時皆爾以恒安身不動故使氣集滯也¶
兹心至百度正義曰形之與神相隨而有形以神為主神以&KR0084;為¶
<pb:KR1e0003_SBCK_026-11b>¶
宅形彊則神彊形弱則神弱神常隨形而盛衰也旣露其體則¶
神識亦弱致使此心不明照察失冝而昬乱百事之莭度也¶
其生至生疾正義曰此句重述不及同姓之意言内官若取同姓¶
則夫婦所以生疾性命不淂殖長何者以其同姓相與先羙今旣為¶
夫妻又相寵爱羙之至極在先盡矣乃相厭患而生疾病非直羙¶
極𢙣生疾病而己又羙極驕寵更生妬害也故晋語云異姓則異德¶
異德則異𩔖異𩔖雖近男女相及以生民也同姓則同德同德則同心¶
同心則同志同志雖逺男女不相及畏瀆故也瀆則生怨怨乱育¶
災災育滅性是故取女辟同姓畏乱災也禮記大傳云百卋而昬姻¶
不通者周道然也然則周法始如此耳前代則不然也蓋以前代敬¶
簡未設禁防周人以其慢瀆故立法以禁之刘炫云違禮而娶則¶
人神不祐故所生不長也晋文&KR0078;出而覇諸侯同姓未必皆不殖此以¶
禮法為言&KR0134;勵人耳　注同姓至生疾　正義曰刘炫云人之本心¶
自然有爱爱之所及先及近親同姓是親之近者其爱之羙必深¶
是同姓之相與先自羙矣若使又為夫妻則相爱之羙尤極極則¶
<pb:KR1e0003_SBCK_026-12a>¶
羙先尽矣羙尽必有𢙣生故羙盡則生疾此以禮為防推致此意¶
耳晋語云云同　置妾至卜之正義曰曲禮云取妻不取同姓故¶
買妾不知其姓則卜之鄭玄云為其近禽獸也妾賤或時非媵取¶
於賤者卋無本繫也　四&KR0078;至疾矣　正義曰子産云四&KR0078;之外¶
若有異姓之女接御於公減省公之寵愛於四&KR0078;之事如此猶可¶
若無異姓之女減省公情專爱四&KR0078;則必由此故以生疾矣刘炫云¶
子産言若於同姓不深病猶可差若於四&KR0078;有此省相見稀接御¶
則此病猶尚可如無稀省耽之過度則必生疾　是謂至如蠱¶
正義曰女在房室故以室言之是謂近女室説此病之由由近女室¶
為此病也又言疾如蠱言此疾似蠱疾也蠱者心志惑亂之疾若令¶
昬狂失性其疾名之為蠱公惑於女色失其常性如彼惑蠱之疾¶
也蠱是惑疾公心旣惑即是蠱疾而云如蠱者蠱是失志之病名¶
志之所失不獨為女宣八年傳胥克蠱疾者直是病而失性不有¶
由近女為之此公&KR0075;而失志末全為蠱故云如蠱　注蠱惑疾¶
正義曰和言公疾如蠱下云惑以喪志知蠱是心志惑亂之疾¶
<pb:KR1e0003_SBCK_026-12b>¶
非&KR0017;至喪志　正義曰此&KR0003;公病之狀病有&KR0017;爲之者有食爲之者¶
此病非&KR0017;非食&KR0075;於女色情性惑亂以喪失志意也　先王至弹¶
矣正義曰女之爲節不可淂&KR0003;故以樂譬之先王之爲此楽也所¶
以限節百種之事故爲楽有五聲之節爲聲有遟有速&KR0025;本至末¶
緩急相及使淂中和之聲其曲旣了以此罷退五聲旣成中和罷¶
退之後謂爲曲已不容更復弹作以爲煩手滛聲鄭了衛之曲也¶
刘炫云言五降而息罷退者五聲一周聲下而息前聲罷退以¶
待後聲非作楽息也楽曲成乃息非五聲一周淂息也又傳於¶
是至弗聽刘云此說降後不弹之意也五聲皆降則聲一成曲旣¶
未成當更&KR0025;上始不以後聲来接前聲而容手妄弹擊是爲煩¶
手此手所擊非復正聲是爲&KR0075;聲滛聲之漫塞人心耳乃使人¶
忘失平和之性故君子不聽也　注五降至之聲正義曰五降¶
不息則非復正聲手煩不巳則雜聲並奏記傳所謂鄭衛之聲¶
謂此也楽記云鄭衞之音亂卋之音也又曰鄭音好濫滛志衛音¶
促速煩志是言鄭衛之聲是煩手雜聲也　天有至六疾¶
<pb:KR1e0003_SBCK_026-13a>¶
正義曰上旣以楽譬女乃云物亦如之至煩乃舎言用之有節也此¶
又本諸上天言物皆不淂過度也氣皆由天故言天有六氣也五¶
味在地故云降生五味也五味是五行之味六氣共生五行故杜¶
解五味皆由隂陽風雨晦明而生是言六氣共生之非言一氣生¶
一行也味則甞而可知未有形色可視發見而為五色也色旣不¶
同其聲亦異微驗而為五聲也此味聲色也皆本諸上天所以飬¶
人用之大過則生六種之疾　注謂金至而生正義曰尚書洪範¶
云五行一曰水二曰火三曰木四曰金五曰土水曰潤下火曰炎上木曰曲¶
直金曰從革土爰稼穡潤下作鹹炎上作若曲直作酸&KR0025;革作辛¶
稼穡作甘孔安國云鹹水鹵所生也苦焦氣之味也酸木實之性¶
也辛金之氣味也甘味生於百穀也是五味為五行之味也以五者並¶
行於天地之間故洛書謂之五行物皆有本本自天來故言五者¶
皆由隂陽風雨而生也是隂陽風雨晦明合&KR0258;共生五味若先儒以¶
為雨為水味風為土味晦為水味明為大陽為金味而隂氣属天味¶
不為五味之主此杜所不用也洪範本文以生數為次水火水金土大禹謨¶
<pb:KR1e0003_SBCK_026-13b>¶
六府之次水火金木土穀月令於四時之次木火土金水杜數五味¶
之次金木水火土以五行相循更互相代其次不以為常隨便言耳¶
此注所言五味五色五聲配五行者經傳多有之洪範是其本月¶
令尤分明杜所解者皆依月令文也　注滛過至生害　正義曰¶
此滛生六疾承氣味色聲之下則謂四者之過皆生疾也但醫和將¶
說晦滛惑疾故下句特举六氣之&KR0075;其言不及味與聲色故杜解¶
以備之言滋味聲色所以飬人然過則生疾以見滛生六疾非獨¶
六氣生疾也但晋侯不以味聲色生疾故醫和不言之耳　注六氣¶
至之節正義曰六氣並行無時止息但氣有温暑凉寒分為四¶
時春夏秋冬也序此四時以為五行之節計一年有三百六十五日¶
序之為五行每行淂七十二日有餘土無定方分主四季故每季之¶
末有十八日為士正主日也　過則至心疾正義曰上云淫生六疾¶
揔謂氣味聲色此云過則為菑獨謂六氣過耳過即滛也故歴言¶
六氣之滛各生疾也此六者隂陽風雨有多時有少時晦明則天有¶
常度無多少時也今言滛者謂人受用此氣有過度者也隂陽¶
<pb:KR1e0003_SBCK_026-14a>¶
則冷陽　則熱風多則四支緩急雨多則腹膓泄注此四者雖各¶
以其氣與人為病若其能自防護受之不多則淂無此病也其晦¶
明亦是天氣不以病人但人用晦明過度則人亦為病晦是夜也¶
夜當安身女以宣氣近女過度則心惑乱也明是晝也晝以營務¶
營務當用心思慮煩多則心勞敝也隂陽風雨當受之有節¶
晦明當用之有限無節無限必為菑害故過則為菑也　注末¶
四至緩急正義曰人之身體頭為元首四支為末故以末為四¶
夫謂手&KR0085;也風氣入身則支有緩急賈逵以末疾為首疾謂四風¶
眩也　女陽至之疾　正義曰男為陽女為隂女常隨男則女¶
是陽家之物也而晦夜之時用之若用之滛過則生内熱惑蠱之疾¶
以女陽物故内熱以晦時故惑蠱也晋語云文子問醫和曰君其㡬¶
何對曰若諸侯服不過三年不服不過十年過是晋之殃也孔晁云人¶
雖有命荒滛者必損壽無外患則并心於内故三年死諸侯不服則¶
思外患損其内情故十年無道之君久在民上實國之殃也　滛溺¶
至生也　正義曰此滛謂滛於女也没水謂之溺没於𦒿&KR0082;與溺水¶
<pb:KR1e0003_SBCK_026-14b>¶
相似故滛溺連言之此論晋侯將為蠱疾故言滛溺惑亂之所生耳¶
人自有無故失志志性恍惚不自知者其疾名為蠱蠱非尽由滛¶
也以毒藥藥人令人不自知者今律謂之蠱毒　注縊絞至誤也¶
正義曰孫卿姓荀名&KR0003;著書一部名荀卿子漢宣帝諱詢故轉¶
為孫也下有十二月甲辰朔甲辰後五日淂己酉故杜以長歴推己¶
酉是十二月六日而此郟敖之卒經傳皆云十一月己酉杜謂十一月¶
誤者止謂十一月不淂有己酉以己酉為誤十一月非誤也必知然者¶
若以為十二月己酉則六日己酉子干奔晋至晋猶見趙孟七日¶
庚戌趙孟卒便是日相切迫無相見之理故知十一月為是己酉為¶
誤刘炫以為杜云誤者以十一月為誤當云十二月而規杜氏非也劉¶
炫規云杜言十一月誤當為十二月案下文趙孟庚戌卒便是郟¶
敖今日死趙孟明日卒則子干奔晋不淂見趙孟而議其禄故謂¶
十一月是己酉字誤也　注百人至百人　正義曰百人為卒周禮¶
司馬序官文也禄足百人謂與之田&KR0145;梲以共食足為百人餼也晋¶
語称秦后子椘公子干來仕叔向為大傳實賦禄韓宣子問二公¶
<pb:KR1e0003_SBCK_026-15a>¶
子之禄焉對曰大&KR0038;之卿祿一旅之田上大夫一卒之田夫二公子者¶
上大夫皆一卒可也　厎禄至以尊正義曰徳大則官髙官高則¶
禄厚故致禄以德之小大爲差也年同以尊謂以官爲之尊卑也¶
非羇何忌正義曰忌敬也史佚有言云非是羇客何湏敬之言子¶
干是客當須敬之我不敢與同是謙以自别也　注孟子餘趙衰¶
正義曰服虔以孟爲趙盾子餘爲趙衰若其必然當先衰後盾何¶
以先言孟也杜以孟子餘是趙衰一人蓋子餘是字孟是長㓜之¶
字也　注趙氏至月誤正義曰杜以十二月晋旣烝趙孟始適南¶
陽則趙孟&KR0004;行己是十二月也此句乃云甲辰朔烝于温案文言之¶
則是來年正月朔也服虔云甲辰朔夏十一月朔也若是夏十一月¶
朔當於明年言之而此年&KR0003;之何也杜以服言不通故爲此解云晋¶
旣烝趙孟乃烝其家廟則晋烝當在甲辰之前當言十一月傳言¶
十二月誤也刘炫以爲晋烝及趙孟適南陽並在十二月之前月¶
文繫十二月者&KR0082;見烝後即行先公後私十二月之文爲下申辰朔¶
起本举月遥属下明晋烝猶在朔前十二月非誤也若必如刘言¶
<pb:KR1e0003_SBCK_026-15b>¶
傳當云晋旣烝趙孟適南陽將會孟子餘十二月甲辰朔烝干温¶
定明先公後私之義何須虚張十二月於上遥爲甲辰朔起本傳¶
文上下未有此例刘炫之言非也　二年注書名至書之正義曰¶
傳稱子産數其罪是書名爲𢙣之也徃年传云子晳上大夫也則¶
非卿非卿則不合書薫隧之盟子晳強與卿列子産不討即以爲¶
卿故書之　注致禭至乃書　正義曰傳稱季孫宿遂致服焉知¶
某致禭服也傳&KR0003;此事文在冬上而經書在冬知公實以秋行至¶
冬還乃書即書還時日月不復追言秋故文在冬也　傳注公即¶
位故　正義曰傳言且告爲政而來見則其來非獨爲爲政故知¶
主爲公即位故也襄元年傳曰凡諸候即位小&KR0038;朝之大&KR0038;聘¶
焉是也　注代趙武爲政正義曰五年傳曰韓起之下有趙成¶
中行呉魏舒范鞅知盈則六者三軍之將佐也韓起代趙武將中¶
軍趙成継父爲卿代韓起也　&KR0026;書至王也　正義曰大史之官¶
職掌書籍必有藏書之䖏若今之祕阁也觀書於大史氏者氏¶
猶家也就其所司之䖏&KR0026;其書也見易象易象魯無增改故不¶
<pb:KR1e0003_SBCK_026-16a>¶
言魯易象其春秋用周公之法書魯&KR0038;之事故言魯春秋也魯¶
國寳文王之書遵周公之典故云周禮尽在魯矣文王周公能制¶
此典因見此書而追歎周德吾乃於今日始知周公之德周公制春¶
秋之法故也與周之所以淂王天下之由由文王有聖德&KR0014;作易象¶
故也此二書晋&KR0038;亦應有之韓子舊應經見而至魯始歎之乃云¶
今知者因味其義而善其人非為素不見也　注易象至魯矣¶
正義曰易有六十四卦分為上下二篇及孔子又作易傳十篇以翼成¶
之後卋謂孔子所作為傳謂本文為經故云上下經也易文推演爻¶
卦象物而為之辭故易繫辭云八卦成列象在其中又云易者象¶
也是故謂之易象孔子述卦下㧾辭謂之為&KR0143;述爻下别辭謂之¶
為象以其無所分别故别立二名以辨之其實卦下之語亦是象物¶
為辭故二者俱為象也定四年傳称分魯公以備物典䇿所言典¶
䇿則史官書䇿之法若發凡言例皆是周公制之周衰之後諸國¶
典䇿各違舊章唯魯春秋遵此周公之典以序時事故云周禮尽¶
在魯矣　注易象至&KR0003;之正義曰易象文王所作春秋周公垂¶
<pb:KR1e0003_SBCK_026-16b>¶
法故杜雙举釈之云易象春秋文王周公之所制也易繫辭云易¶
之興也其當殷之末卋周之盛徳邪當文王與紂之事邪鄭玄云¶
據此言以易是文王所作断可知矣且史傳䜟緯皆言文王演易演¶
謂爲其辭以演說之易經必是文王作也但易之爻辭有箕子之明¶
夷利貞箕子明傷乃在武王之卋文王不淂言之又云王用享于&KR0302;¶
山又云東鄰殺牛不如西鄰之禴祭實受其福二者之意皆斥文¶
王若是文王作經無容自伐其德故先代大儒鄭衆賈逵等或以¶
爲卦下之&KR0143;辭文王所作爻下之象辭周公所作雖復紛競大乆¶
無能決當是非杜今雙举並釋似同鄭&KR0003;也然據傳先言易象¶
後言春秋則應先云周之所以王與周公之德也今傳乃先云周公之¶
徳者易象諸&KR0038;有其春秋獨遵周公典法韓子羙周禮在魯¶
故先言周公之德　注文王有四臣　正義曰緜詩云予曰有䟽附¶
曰有先後予曰有奔秦予曰有禦侮注云率下親上曰䟽附相道前¶
後曰先後喻德宣譽曰奔奏武臣折衝曰禦侮　注誉其好也¶
正義曰服虔云誉游也宣子游其樹下夏諺曰一游一誉爲諸侯¶
<pb:KR1e0003_SBCK_026-17a>¶
所引夏諺孟子文也若是游於其下宣子本自無言武子何以輒¶
對故杜以爲誉其羙好也　注爲立至異之　正義曰婦人称姓¶
姜是其常蓋以其齊女故以齊爲别號所以寵所以寵異之言¶
少姜少齊蓋本字爲少也服虔云所以寵異不與齊衆女字等¶
言齊國如此好女甚少　送&KR0025;逆班　正義曰昬禮諸侯以下法¶
當親迎有故淂使卿明是使上卿也&KR0074;三年傳例云凡公女嫁于¶
敵國姊妹則上卿送之以禮於先君公子則下卿送之於大國雖¶
公子亦上卿送之是送者與逆者俱爲上卿是送者依逆者班¶
列若公子嫁於敵&KR0038;及姊妹嫁於小&KR0038;皆下卿送之是降逆者一¶
等公子嫁於小&KR0038;上大夫送之是降逆者二等也若晋以少姜爲¶
夫人當以上卿逆齊當以上卿送是亦送逆同班少姜據多言之¶
故云送從逆班或可晋使公族大夫逆少姜元不以夫人之禮則同¶
妾媵之属送者皆&KR0025;者班次不與&KR0074;三年逆夫人之禮同少姜據¶
此而言故云送&KR0025;逆班也刘炫云昏禮諸侯以下法當親迎有故淂¶
使卿明是使上卿也凡例云凡公女嫁于敵&KR0038;姊妹則上卿送之公¶
<pb:KR1e0003_SBCK_026-17b>¶
子則下卿送之是送卑於逆者一等故云送者&KR0025;逆者之班次言當卑¶
於逆者也　注遽傳驛　正義曰釋言云馹遽傳也孫炎曰傳車¶
驛馬也　死在至為虐　正義曰言我創疾見作死在朝夕之間¶
天已虐我無更助天為虐也　注褚師市官正義曰蓋相傳&KR0003;¶
也　非伉儷也正義曰成十一年注云伉敵也儷耦也言少姜是¶
妾非敵身對耦之人也少姜是妾杜言晋侯為少姜行夫人之服¶
者以明年傳云寡君在縗絰之中知其為之服也　三年注襄二至¶
重丘　正義曰杜卋族譜滕成二是文公之子成十六年滕子卒自尓¶
以来㐮五年盟于戚九年于戯十一年于亳城北十九年于祝柯二十¶
年于澶淵二十五年于重丘皆魯滕俱在凡六同盟但經傳更無明¶
文未知皆是滕成公以否杜氏意疑故指重丘近者而言刘炫以為¶
皆是滕成公而規杜氏非也　注不書至&KR0025;告正義曰傳称燕大¶
夫比以殺公之外嬖公懼奔齊是被逐而出非自去也傳又云書曰¶
北燕伯款出奔齊罪之是仲尼新意不書大夫逐之而言其自奔¶
是罪之也釋例曰諸侯奔亡皆迫逐而苟免非自出也傳称孫林父¶
<pb:KR1e0003_SBCK_026-18a>¶
甯殖出其君名在諸侯之策此以臣名赴告之文也仲尼之經更没¶
逐者主名以自奔為文責其君不能自安自固所犯非&KR0025;所逐之¶
臣也衛赴不以名而燕赴以名各隨赴而書之義在彼不在此也¶
傳不發於蔡朱衛衎而發於燕款者&KR0323;罪輕於衛衎而重於蔡¶
朱故举中示例以兼通上下也晋悼感衞衎而發問師曠恃其¶
目盲因問以極言且明君不能君故臣亦不能臣罪不純在臣也杜¶
言在彼不在此者書其出奔已是罪賤不假書名以見罪故名與¶
不名皆&KR0025;本赴不復更見義也　傳文㐮之覇也　正義曰襄是¶
文二子能継父業故連言之其命朝聘之數弔葬之使皆文公令之¶
非㐮公也　注明王至簡之　正義曰十三年傳云明王之制使諸侯¶
歳聘以志業間朝以講禮再朝而會以示威再會而盟以顕照明¶
彼謂諸侯於天子朝聘㑹盟之數計十二年而有八聘四朝再㑹¶
一盟此&KR0003;文襄之覇今諸侯者謂令諸侯朝聘覇主大國之法也¶
諸侯朝天子因朝而為盟會所以同好𢙣㢡王室覇主之合諸侯¶
不淂令其同盟以㢡巳故令有事而會不恊而盟不復設年限之¶
<pb:KR1e0003_SBCK_026-18b>¶
期周室旣衰政在覇主霸主不可自同天子以明王舊制大煩諸¶
侯不敢依用故設此制以簡之　今嬖至守適正義曰今嬖寵¶
賤妾之喪不敢計擇妾位卑賤而令禮數即同於守適夫人也言¶
守適者夫守外職妻守内職言夫人守内官之適長故以守適言夫¶
人也文襄之制夫人䘮士弔大夫送葬今游吉卿也而云同於守適則¶
於時適夫人喪已令卿送葬矣故杜云然則時適夫人之喪弔送之¶
禮以過文㐮之制也劉炫云不敢擇取使人於卑賤之位而禮數同¶
於守内官之適夫人也　注心至寒退正義曰月令季夏之月¶
日在柳昬心中旦奎中季冬之月日在婺女昬婁中旦氐後即次¶
房心是季冬旦火中也　注同盟至發之　正義曰文三年王子虎¶
卒傳曰弔如同盟禮也杜云王子虎與僖公同盟于翟衆文公是同¶
盟之子故赴以名然則與其父盟淂以名赴其子於子虎之卒旣己¶
發傳而此復發者以子虎非諸侯又滕入春秋以來未嘗書滕子¶
名故於此重發傳也　焜燿寡人之望　正義曰服虔云燿照也¶
焜明也言淂備妃嬪之列照明己之意望也　及遺姑姊妹¶
<pb:KR1e0003_SBCK_026-19a>¶
正義曰姑姊妹亦先君之女也上云先君之適謂適夫人所生及遺¶
姑姊妹謂非夫人所生者也　注董正至婦官正義曰董正釋¶
詁文也振為整理之意言正整選擇示精審也周禮天子有九¶
嬪嬪是婦官知嬙亦婦官哀元年傳說夫差宿有妃嬙婦御焉¶
蓋周末婦官有此名也漢成帝時匈奴來朝詔以掖庭王嬙賜之¶
是名因於古也　未有伉儷正義曰少姜本非正夫人而云未有¶
伉儷者蓋晋候當時無正夫人其継室者使韓起上卿逆之鄭罕¶
虎如晋賀之則後娶者為夫人也　舉羣臣　正義曰舉亦皆¶
之義言舉朝群臣也　鍾乃大矣　正義曰陳氏三量各登其一¶
則釡為八斗陳氏亦自依釡數釡十為鍾此於齊之舊鍾不言四¶
而加一故云鍾乃大矣言其大於齊鍾明亦自十其釡也　山中至¶
於海　正義曰如訓徃也言將山水徃至市也於水旣云如市魚鹽¶
蜃蛤亦如市可知䝉上文也　注三老至飬過正義曰服虔云三¶
老者工老啇老農老案民有四民其老無别不冝以三種之民為¶
三老且士之老者亦應須恤不當獨遺士也故杜以為上中下壽言¶
<pb:KR1e0003_SBCK_026-19b>¶
皆八十以上則上壽百年以上中壽九十以上下壽八十以此亦以意¶
言之釋此文耳不通於餘文也若𥘿伯謂蹇叔云中壽爾墓之水¶
拱矣不言九十而死木已拱矣　注燠休至氏也正義曰賈逵云燠¶
厚也休羙也服虔云燠休痛其痛而念之若今時小児痛父母以¶
口就之曰燠休代其痛也杜云燠休痛念之聲其意如服言也此民人¶
痛疾承踊貴之下以其傳文相連無所分别故言謂陳氏也¶
注四人至之先　正義曰論陳氏而言此四人知四人皆陳氏之先也八¶
年傳云舜重之以明德實德於遂遂卋守之及胡公不滛遂在舜之¶
後知四人皆舜之後卋数逺近不可復知也　其相至齊矣　正義¶
曰杜不解相服虔云相隨也蓋相訓為助不為隨也言箕伯四人其¶
皆助胡公大&KR0078;神靈已在齊矣神之在否不可測度而晏子為此¶
言者以陳氏必興姜姓必滅示已審見其事故言先神㱕之其實¶
神㱕以否非晏子所能知也今定本相作祖　注八姓至賤官¶
正義曰此八姓之先欒郤胥原狐先皆卿也續簡伯慶鄭伯宗¶
亦見於傳先皆大夫也　以楽慆&KR0104;正義曰刘炫云慆慢也好¶
<pb:KR1e0003_SBCK_026-20a>¶
音楽而慢易&KR0104;禍也杜以慆為藏當讀如弓韜之韜言以音楽¶
楽身埋藏憂愁於楽中猶古詩云埋憂地下也　注讒鼎名也¶
正義曰服虔云讒鼎疾讒之鼎明堂位所云崇鼎是也一云讒地¶
名禹鑄九鼎於甘讒之地故曰讒鼎二者並無案據其名不可審¶
知故杜直云鼎名而已　&KR0388;之宗十一族正義曰卋族譜云羊舌¶
氏晋之公族也羊舌其所食邑名唯言晋之公族不知出何公也杜¶
云同祖為宗謂同出一公有十一族也譜又云或曰羊舌氏姓李名果¶
有人盗羊而遺其頭不敢不受受而埋之後盗羊事發辭連李氏¶
李氏掘羊頭示之以明已不食唯識其舌存淂先號曰羊舌氏杜¶
言或曰蓋舊有此&KR0003;杜所不&KR0025;記異聞耳　注爽明塏&KR1003;¶
正義曰塏高地故為&KR1003;也以所居下湿塵埃故&KR0082;更於明&KR1003;之䖏¶
晏子春秋云將更於豫章之圃豫章之圃髙&KR1003;之地也　注傳護¶
晏子　正義曰傳護晏子故為發此傳而叔向亦言己國傳雖無¶
&KR0003;蓋亦甞以諌君故無誠也　子豐至晋&KR0038;正義曰服虔云鄭¶
僖公之為太子子豐與之俱適晋計&KR0025;太子一朝於晋不足以¶
<pb:KR1e0003_SBCK_026-20b>¶
為勞也或當别有㓛勞事無所見故杜不解之　五月至成公¶
正義曰經書夏叔弓如滕五月葬滕公今传文叔弓如滕亦在五¶
月之下杜於&KR0074;十六年注引此事以為本事異兩書之故或言月或¶
言時事異故文異其實叔弓亦以五月行也刘炫云叔弓以四月發¶
魯滕以五月葬君叔弓書始行之月滕書實葬之月故書經異¶
文也傳述遇讎之事并就葬月言耳　子服至不八　正義曰檀¶
弓下云滕成公之喪使子叔敬叔弔進書子服惠伯為介及郊為懿¶
伯之忌不入惠伯日政也不可以叔父之私不將公事遂入敬叔即此敬¶
子也懿伯是惠伯之叔父為人所殺及滕郊遇懿伯之忌逢其讎也¶
敬叔不入以禮惠伯&KR0082;使惠伯報叔父之讎殺彼人也惠伯以公義不¶
可先入受館記文雖字有小異意與傳同而鄭玄注云敬叔有怨¶
於懿伯難惠伯故不入又云敬叔於昭穆以懿伯為叔父其言差錯¶
不可顕解是鄭之謬也　注忌怨至辟仇　正義曰記云不可以叔¶
父之私知懿伯是椒之叔父也叔弓不入者禮椒也為椒有辟仇之恥¶
禮之&KR0082;使殺之　惠伯至&KR0025;之　正義曰檀弓云子夏請問居昆弟¶
<pb:KR1e0003_SBCK_026-21a>¶
　之仇如之何曰仕不與共&KR0038;銜君命而使雖遇之不鬬鄭玄云為負¶
　百廢君命也叔父之與昆弟親踈同耳故有公利無私忌辟仇非¶
　恥故椒請先入也　吉賤不獲來正義曰張趯自晋使告大叔大¶
　叔在鄭遥報趯語而云不獲來者敎使者報趯作至晋時語故云¶
　不獲來今人之語猶然　注一睦謂小邾　正義曰睦親也言曹滕¶
　二邾皆親魯小邾是親魯者之一&KR0038;也　放盧蒲嫳于北燕¶
　正義曰前已在竟今復徙之逺&KR0038;也¶
　春秋正義卷第二十六¶
　　　　　　　　　　　計一万四千六百二十一字¶
<pb:KR1e0003_SBCK_026-1a>¶
春秋傳卷第二十六¶
　　　昭公下¶
二十有二年春齊侯伐莒宋華亥向寧華定自宋南里出奔楚¶
華向誘殺羣公子又刼其君取其太子母弟爲質又求助於吴楚¶
蠻夷入披其國都以叛此必誅不赦之賊也宋冝竭力必討之於¶
内諸侯冝恊心必救之於外楚子冝執叛臣之使而戮之於境今¶
楚人釋君而臣是助諸侯之戍怠於救患固請逸賊而宋又從之¶
　則皆罪也故𣈆荀吴齊苑何忌衛公子朝曹大夫皆略而不書其¶
　曰自宋南里者譏宋之縱釋有罪不能致討出奔楚者不待貶絕¶
　而亢不衷&KR0324;亂人之惡自見矣¶
大蒐于昌間¶
　昭公之時凢三書蒐或以非其時或以非其地而大意在權臣專¶
　行公不與也三綱軍政之本古者春蒐夏苗秋獮冬狩皆於農𨻶¶
　以講事而所主者明貴賤辨等列順少長習威儀則皆納民於&KR0100;¶
<pb:KR1e0003_SBCK_026-1b>¶
物而非馳射擊刺之末矣是故觀于有莘少長有禮知可用也而¶
文公遂霸臨于洛陽袒而發喪爲義帝也而漢祖遂王今魯國其¶
　君則設兩觀乗大輅其臣則八佾舞於庭旅太山以雍徹其宰則¶
據大都執國命而軍政之夲亡矣何以蒐爲此春秋所書爲後戒¶
　之意也¶
夏四月乙丑天王崩六月叔鞅如京師葬景王王室亂¶
　何言乎王室亂王者以天下爲家則以京師爲室京師者本也周¶
　公作立政曰迪惟有夏乃有室大競其作鴟鴞詩以遺成王亦曰¶
旣取我子無毀我室皆指京師言之也以京師爲室王畿爲堂諸¶
　夏爲廷戸四夷爲藩籬治外者先自内治逺者先自近本亂而末¶
　治者否矣景王寵愛子朝使孽子配適以本亂者其言王室譏國¶
本之不正也本正而天下定矣唐虞公天下則相禪而與賢三代¶
家天下則相繼而與子春秋兼帝王之道可公也則以逹節爲權¶
故季札辭國貶而稱名可家也則以居正爲大故莊公始生即書¶
<pb:KR1e0003_SBCK_026-2a>¶
于䇿鄭突歸而不氏以國陽生入而得係於齊此皆正夲以及天¶
下之義也其義苟行無易樹子王室豈有亂離之禍乎春秋書子¶
同生於前而記王室亂於後其爲來丗法戒明矣¶
劉子單子以王猛居于皇¶
　凢稱以者不以者也師而曰以能左右之也地而曰以能取與之¶
也人而曰以能死生之也尊不以乎卑貴不以乎賤大不以乎小¶
劉蚠單旗臣也曷爲能以王猛乎猛無寵於景王不能自定其位¶
　制在劉單其曰以者能廢立之也按左氏景王太子壽以昭十五¶
年卒至是八年矣猛與匄皆其母弟禮無疑於當立然乆而未立¶
　者王愛庶子朝欲立以爲嗣未果而王崩故諸大臣競立君諸王¶
　子爭欲立以正則有猛以寵則有朝猛雖正而無寵其威不足以¶
　懾羣下朝雖寵而不正其分不足以服人心二子廢立皆恃大臣¶
　強弱而後定者也故特稱曰以而景王之弱其後嗣輕其宗社之¶
　罪亦著矣易曰王居無咎稱居于皇者明其有土當得位之稱也¶
<pb:KR1e0003_SBCK_026-2b>¶
秋劉子單子以王猛入于王城¶
　猛未踰年何以稱王示當立也旣當立矣何以稱名明嗣君也曰¶
　王猛者見居尊得正又以别乎諸王子也君前臣名劉單不名而¶
　王名不嫌於倒置乎曰君前臣名常禮也禮當其變臣有不名名¶
其君而不嫌者矣王不當稱未踰年而稱王名不當稱立爲君而¶
　稱猛皆禮之變也惟可與權者能知其變而不越乎道之中再書¶
劉子單子之以王何也春秋詞繁而不殺者必有美惡焉劉子單¶
子蓋挾天子以令諸侯而專國柄者也書而未足故再書于䇿以¶
著上下舛逆爲後丗之深戒也¶
冬十月王子猛卒十有二月癸酉朔日有食之¶
二十有三年春王正月叔孫舎如𣈆癸&KR1067;叔鞅卒𣈆人執我行人叔¶
孫舎𣈆人圍郊¶
　按左氏𣈆籍談荀躒帥師軍于侯氏箕遺樂徴濟師軍其東南正¶
　月二師圍郊郊子朝邑也旣不書大夫之名氏又不稱師而曰𣈆¶
<pb:KR1e0003_SBCK_026-3a>¶
人微之也所謂以其事而微之者也當是時天子蒙塵𣈆爲方伯¶
不奔問官守省視器具徐遣大夫往焉勤王尊主之義若是乎書¶
𣈆人圍郊而罪自見矣¶
夏六月蔡侯東國卒于楚秋七月莒子庚輿來奔¶
左氏曰庚輿虐而好劒苟鑄劒必試諸人國人患之又將叛齊烏¶
存帥國人逐之庚輿來奔齊人納郊公三代之得失天下仁與不¶
仁而巳矣苟無仁心甚則身弑國亡不甚則身危國削庚輿免死¶
道左而出奔於魯幸耳入國不書而書其出奔惡之也郊公出入¶
皆不書微之也所謂以其人而微之者也微之爲義或以位或以¶
人或以事春秋書法逹王事名氏不登於史䇿若此𩔖亦衆矣¶
戊辰吴敗頓胡沈蔡陳許之師于雞父胡子髠沈子逞滅獲陳夏齧¶
吴伐州來楚令尹帥師及諸侯之師與吴戰曷爲不書楚令尹旣¶
喪楚師巳熸六國先敗楚師遂奔是以不書楚也諸侯之師曷爲¶
略而不序頓胡沈則其君自將蔡陳許則大夫帥師言戰則未陳¶
<pb:KR1e0003_SBCK_026-3b>¶
　也言敗績則或滅或獲其事亦不同也故揔言吴人以詐取勝於¶
　前而以君與大夫序六國於後胡沈書爵書名書滅者二國之君¶
　㓜而狂不能以禮自守役屬于楚悉師以出一敗而身與衆俱亡¶
　也其曰胡子髠沈子逞滅者若曰非有能滅之者咸其自取焉耳¶
　亦猶梁亡自亡也鄭棄其師自棄也齊人殱于遂自殱也或曰滅¶
　或曰獲别君臣也君死曰滅胡子髠沈子逞是也生得曰獲秦𣈆¶
　戰于韓原獲𣈆侯是也大夫生死皆曰獲鄭獲宋華元生也吴𫉬¶
　陳夏齧死也書其敗不以國分而以君大夫爲序書其死不以事¶
　同而以君臣爲别皆所以辨上下定民志雖顛沛必於是也其義¶
　行而亂自熄矣¶
　天王居于狄泉尹氏立王子朝¶
　立者不冝立也王猛當立而未能立故稱大臣以之而不言立敬¶
　　王當立又能立矣故直稱居于狄泉而不言立子朝庶孽奪正以¶
　賤妨貴基亂周室不當立者也故特稱立而目尹氏尹氏天子之¶
<pb:KR1e0003_SBCK_026-4a>¶
卿也王朝公卿書爵而變文稱氏者見丗卿之擅權亂國爲後戒¶
也或曰稱氏者時以氏稱之也詩云王謂尹氏此大雅美宣王詩¶
也亦譏丗卿歟爲此&KR0003;者誤矣詩人主文而不以害意有美而或¶
過有刺而或深以意逆之可也春秋所書或稱爵或稱字或稱名¶
或稱氏或稱子或稱人名分所由正是非所由定禮義所由出皆¶
斷自聖心游夏不能與也徇時之所稱而稱之豈其然乎¶
八月乙未地震冬公如𣈆至河有疾乃復¶
昭公兩朝于𣈆而一見止五如𣈆而四不得入焉今此書有疾乃¶
復殺耻也以周公之胄千乗之君執幣帛修兩君之好而不見納¶
斯亦可耻矣有耻而後能知憤知憤而後能自強自強而後能爲¶
善爲善而後能立身身立而後能行其政令保其國家矣昭公内¶
則受制於權臣外則見陵於方伯此正憂患疢疾有德慧智術保¶
生免死之時也而安於屈辱甘處微弱無憤耻自強之心其失國¶
　出奔死於境外其自取之哉¶
<pb:KR1e0003_SBCK_026-4b>¶
二十有四年春王二月丙戌仲孫貜卒叔孫舎至自𣈆¶
大夫執而致則名此獨書其姓氏何賢之也叔孫舎以禮立身而¶
不屈於強國以忠事主而不順於強臣此社稷之衛魯之良大夫¶
也使昭公稍有動心忍性強於爲善之意舉國以聽豈其死於乾¶
侯觀意如之稽顙於昭子叔孫之以逐君責意如其事可見矣及¶
意如有異志而昭子使祝宗祈死所謂知其無可柰何安之若命¶
者故舎至自𣈆特以姓氏書其死也公雖在外而特書曰以卒之¶
所以表其節爲後丗勸也¶
夏五月乙未朔日有食之秋八月大雩丁酉杞伯郁𨤲卒冬吴滅巢¶
巢楚之附庸實邑之也書吴入州來著陵楚之漸書吴滅巢著入¶
　郢之漸四鄰封境之守旣不能制則封境震矣四境國都之守旣¶
　不能保則國都危矣故沈尹戍以此爲亡郢之始也春秋内失地¶
　不書明此爲有國之大罪外取滅皆書明見取滅者之不能有其¶
土地人民則不君矣故諸侯之寳三以土地爲首¶
<pb:KR1e0003_SBCK_026-5a>¶
葬杞平公¶
二十有五年春叔孫舎如宋夏叔詣㑹𣈆趙鞅宋樂大心衛北宫喜¶
鄭游吉曹人邾人滕人薛人小邾人于黃父¶
按左氏鄭子太叔如𣈆范獻子曰若王室何對曰王室之不寧大¶
國之憂𣈆之耻也吾子其早圖之獻子懼乃徴㑹於諸侯㑹于黄¶
父謀王室也趙簡子令諸侯之大夫輸王粟具戍人將納王夫以¶
王猛之無寵單旗劉蚠之屢敗敬王&KR0004;立子朝之衆召伯奐南官¶
嚚甘&KR0074;公之黨疑若多助之在朝也然㑹于黃父凢十國而諸侯¶
　之大夫無異議焉是知邪不勝正乆矣猶有寵愛庶孽配適奪正¶
　至於滅亡而不寤者不知幽王𣈆獻之父子亦何足効哉然則黃¶
　父之㑹王事也而無美辭何也王室不靖亦惟友&KR0022;冢君克修厥¶
　職以綏定王都非異人任亦何美之有免於譏貶足矣此春秋以¶
　正待人之體也後丗以濫賞報臣子所當爲之事爲臣子者亦受¶
　而不辭失此義矣¶
<pb:KR1e0003_SBCK_026-5b>¶
有鸜鵒來巢¶
傳曰鸜鵒不踰濟濟水東北㑹于汶魯在汶南其所無也故書曰¶
　有巢者去穴而巢隂居陽位臣逐君象也鸜鵒冝穴處於下而巢¶
　居於上季孫冝臣順於家而主𥙊於國反常爲異之兆能以德消¶
　則無其應矣或曰此公子宋有國之祥也¶
秋七月上辛大雩季辛又雩¶
　左氏以再雩爲旱甚聖人書此者以志禦災之非道而區區於禱¶
　祠之末也昭公之時雨雹地震四見於經旱乾爲虐相繼而起有¶
　鸜鵒來巢異之甚也季辛又雩災之甚也考諸列位則國有人焉¶
　觀諸天時則猶有眷顧之心未終棄也若反身修德信用忠賢災¶
　異之來必可禦矣昔髙宗肜日雉升鼎耳異亦甚矣聽於祖巳克¶
　正厥事故能嘉靖殷&KR0022;享國長乆宣王之時旱魃藴隆災亦甚矣¶
　側身修行遇災而懼故能興衰撥亂王化復行此皆以人勝天以¶
　德消變之驗也昭公至是猶不知畏罔克自省而求於禱祠之末¶
<pb:KR1e0003_SBCK_026-6a>¶
將能勝乎故特書此以爲後丗鑒¶
九月巳亥公孫于齊次于陽州¶
内出奔稱孫隱也次于陽州待齊命也昭公欲伐季氏子家子曰¶
季氏得民巳乆君無多辱公不從意如登臺而請待於沂上以察¶
罪弗許請囚于費弗許請以五乗亡弗許子家子曰君其許之政¶
自之出乆矣隱民多取食焉爲之徒者衆矣日入慝作弗可知也¶
弗聽叔孫氏之司馬䧟西北隅以入孟氏殺郈昭伯遂伐公徒公¶
與臧孫如墓謀遂行以君伐臣曷爲不勝魯自東門遂殺適立庶¶
魯君於是乎失政禄去公室政在季氏於此君也四公矣作三軍¶
盡征其一舎中軍兼有其二民賦入於其家半矣受命救台也遂¶
　入鄆帥師取卞也不以聞軍政在其手專矣行父片言而東門氏¶
　逐南蒯一動而公子憗奔魯之羣臣亦無敢忠於公室而獻謀者¶
　所謂屯難之時也在易屯之六五曰屯其膏小貞吉大貞凶象曰¶
屯其膏施未光也昭公不明乎消息盈虚之理正身率德擇任忠¶
<pb:KR1e0003_SBCK_026-6b>¶
　賢待時循致不忍一朝之忿求逞其私欲而以羣小謀之其及也¶
　冝矣¶
齊侯唁公于野井¶
　唁者弔也生事曰唁死事曰吊齊侯唁公于野井以遇禮相見孔¶
　子曰其禮與其詞足觀矣然則何以失國而不反乎禮有本末正¶
　身治人禮之夲也威儀文詞禮之末也昭公喪齊歸無慼容而不¶
　顧娶孟子爲夫人而不命政令在家而不能取有子家子之賢而¶
　不能用而屑屑焉習儀以亟能有國乎雖齊侯來唁其禮與詞是¶
　矣而方伯連帥之職則未修也又豈所以爲禮哉其言曰自莒疆¶
　以西請致千社將帥敝賦以從而子家子曰失魯而以千社爲臣¶
　誰與之立且齊君無信不如早之𣈆書曰唁公亦明其無納公之¶
　實譏之也¶
冬十月戊辰叔孫舎卒十有一月己亥宋公佐卒于曲&KR0068;¶
　按左氏宋元公爲公故如𣈆卒于曲&KR0068;曲&KR0068;宋地也宋元之夫人¶
<pb:KR1e0003_SBCK_026-7a>¶
曹氏生子妻意如或謂曹氏勿與魯將逐之曹氏告元公公告樂¶
祁祁曰與之如是魯君必出無民而能逞其志者未之有也魯君¶
失民乆矣然則宋元意如之外舅也不此之顧而求欲納公是以¶
正倫恤患爲心而不匿其私親之惡者也其賢於當時諸侯逺矣¶
故雖卒于封内而特書其地以别之也¶
十有二月齊侯取鄆¶
鄆魯邑也直書齊侯取之何也齊不自取而爲公取鄆使居之也¶
昭公出奔經書次于陽州見公於魯未絕而季氏逐君爲不臣及¶
書齊侯取鄆則見公巳絕於魯而逐於季氏爲不君君者有其土¶
地人民以奉宗廟之典籍者也已不能有而他人是保則不君矣¶
春秋之義欲爲君盡君道爲臣盡臣道各守其職而不渝也昭公¶
失君道季氏爲亂臣各渝其職而不守矣其爲後丗戒深切著明¶
矣¶
二十有六年春王正月葬宋元公三月公至自齊居于鄆¶
<pb:KR1e0003_SBCK_026-7b>¶
居者有其土地人民之稱也昭公失國出奔而稱居于鄆者存一¶
國之防也襄王巳出而稱居于鄭敬王未入而稱居于狄泉者存¶
天下之防也天子之於天下率土之濵莫非王臣非諸侯所敢擅¶
也諸侯之於封國四境之内莫非其土非大夫所得專也故諸侯¶
避舎以待廵守而大夫專邑是謂叛君曰居于鄆其爲防也至矣¶
夏公圍成¶
成者孟氏之邑左氏曰齊侯將納公命無受魯貨申豐適齊貨梁¶
丘據據受之言於齊侯曰羣臣不盡力于魯君者非不能事君也¶
據有異焉宋元公爲魯君如𣈆卒于曲&KR0068;叔孫昭子求納其君無¶
　疾而死不知天之棄魯邪抑君有罪於&KR0017;神故及此也若使羣臣¶
　從魯君以&KR0114;師有濟也而繼焉兹無敵矣齊侯從之使公子鉏帥¶
　師從公圍成不書齊師者景公&KR0502;於邪&KR0003;爲義不終故微之也書¶
　公圍成則季氏之不臣昭公之不君齊侯之不能修方伯連帥之¶
　職其罪咸具矣¶
<pb:KR1e0003_SBCK_026-8a>¶
秋公㑹齊侯莒子邾子杞伯盟于鄟陵公至自㑹居于鄆九月庚申¶
楚子居卒冬十月天王入于成周¶
左氏曰𣈆知躒趙鞅帥師納王入于成周使成公般戍周而還不¶
曰入于京師者京師衆大之稱不可繫之入也其曰成周云者&KR0112;¶
離而次不列于雅降爲國風之意而景王寵愛庶孽弱其丗適之¶
　罪著矣¶
尹氏召伯毛伯以王子朝奔楚¶
　取&KR0038;有五利寵居一焉子朝有寵於景王爲之黨者衆矣卒不能¶
　立至於奔楚何也是非有出於人之本心者不可以私愛是亦不¶
　可以私惡非卒歸於公而止矣景王寵愛子朝將蘄於見是而天¶
　下不以爲是踈薄子猛將蘄於見非而天下卒不以爲非徒設此¶
　心兩棄之也庶孽慿寵爲羣小之所宗而人心不附適子恃正人¶
　心之所向而羣小不從故伯服雖殺而平王亦不能復宗周之盛¶
　申生巳死而奚齊卓子亦不能勝里克之兵是兩棄之也景王不¶
<pb:KR1e0003_SBCK_026-8b>¶
　鑒覆車王猛子朝之際危亦甚矣春秋詳書爲後丗戒可謂深切¶
著明也哉¶
二十有七年春公如齊公至自齊居于鄆夏四月吴弑其君僚¶
　此公子光使專諸弑之而稱國何也吴子壽夢有四子長諸樊次¶
　餘祭次夷末次季札光諸樊之子也僚夷末之子也諸樊兄弟以¶
　次相及必欲致國於季子而季子終不受則國冝之光者也僚烏¶
　得爲君故稱國以弑而不歸獄於光其稱國以弑者吴大臣之罪¶
　也大臣任大事事莫大於置君矣故君存而國本定君終而嗣子¶
　立社稷嘉靖人無間言此秉政大臣之任伊召之所以安商周孔¶
　明之所以定劉漢也若廢立進退出於羣小閽寺而當國大臣不¶
　預焉則將焉用彼相矣此春秋歸罪大臣稱國弑君之意其經丗¶
　之慮深矣¶
楚殺其大夫郤宛秋𣈆士鞅宋樂祁犂衛北宫喜曹人邾人滕人㑹¶
于扈¶
<pb:KR1e0003_SBCK_026-9a>¶
按左氏扈之㑹令戍周且謀納公也宋衛皆利納公固請之士鞅¶
取貨於季孫謂樂祁北宫喜曰魯君守齊三年而無成季氏甚得¶
其民淮夷與之有十年之備有齊楚之援有堅守之心有列國之¶
權而弗敢宣也事君如在國鞅以爲難二子皆圖國者也而欲納¶
魯君請從二子以圍魯無成死之二子懼皆辭乃辭小國而以難¶
復文十五年諸侯盟于扈將爲魯討齊齊侯賂之而不克討故在¶
㑹諸侯略而不序今此謀納公亦以賂故不克納而諸國之大夫¶
皆序何也曰利於納公者宋衛之大夫也受賂而不欲納公者獨¶
范鞅主之耳又況戍周之令行乎所以列序而不略也以此見聖¶
　人取捨之大情而輕重審矣¶
冬十月曹伯午卒邾快來奔公如齊公至自齊居于鄆¶
二十有八年春王三月葬曹悼公公如𣈆次于乾侯夏四月丙戍鄭¶
伯寧卒六月葬鄭定公秋七月癸巳滕子寧卒冬葬滕悼公¶
二十有九年春公至自乾侯居于鄆齊侯使髙張來唁公¶
<pb:KR1e0003_SBCK_026-9b>¶
遣使來唁淺事也亦書于經者罪齊侯不能修方伯連帥之職也¶
昔狄人迫逐黎侯&KR0058;侯寓于衛衛人弗恤&KR0058;之臣子勸其君以歸¶
而賦式微其一章曰微君之故者以事求人而人不有其事是謂¶
微君之故若昭公見逐出奔而齊莫之討淹恤日乆而齊莫之納¶
微君之故矣其二章曰微君之躬者以身下人而人不有其身是¶
謂微君之躬若齊侯設禮以享而使宰獻遣使來唁而稱主君微¶
君之躬矣諸侯失國託於諸侯禮也諸侯失國諸侯納之正也齊¶
之先丗常主夏盟而太公受先王五侯九伯之命矣魯爲鄰境甥¶
舅之國也昭公朝夕立於其朝曽不能陳師境上討意如逐君之¶
罪而遣使唁公豈得禮乎¶
公如𣈆次于乾侯夏四月庚子叔詣卒秋七月冬十月鄆潰¶
民逃其上曰潰自是昭公削迹於魯尺地一民皆非其有矣公之¶
　出奔處鄆四年民不見德亡無愛徴至于潰散豈非昬迷不反自¶
納於&KR0328;擭䧟穽之中其從者又皆艾殺其民視如土芥其下不堪¶
<pb:KR1e0003_SBCK_026-10a>¶
所以潰歟然則去宗廟社稷出奔而猶不惕然恐懼蘄改過以&KR0024;¶
前行之愆也自棄甚矣欲不亡得乎噫故書以爲後丗戒¶
三十年春王正月公在乾侯¶
公去社稷于今五年毎&KR0010;首月不書公者在魯四封之内則無適¶
而非其所也至是鄆潰客&KR0009;乾侯非其所矣&KR0010;首必書公之所在¶
者蓋以存君不與季氏之專國也而罪臣子譏諸侯之意具矣唐¶
武后廢遷中宗革命自立史臣列于本紀欲著其罪而君子以爲¶
非春秋之法其言曰天下者唐之天下中宗受之於其父武后安¶
得絕先君之丗復繫嗣君之年黜武氏之號自以爲竊取春秋之¶
義信矣¶
夏六月庚辰𣈆侯去疾卒秋八月葬𣈆頃公冬十有二月吴滅徐徐¶
子章羽奔楚¶
三十有一年春王正月公在乾侯季孫意如㑹𣈆荀躒于適歷¶
左氏曰𣈆侯將以師納公士鞅曰若召季孫而不來則信不臣矣¶
<pb:KR1e0003_SBCK_026-10b>¶
　然後伐之&KR0002;何𣈆人召季孫鞅使私焉曰子必來我受其無咎意¶
　如出君不事專有魯國𣈆實主盟不能致討而寵以㑹禮不亦逆¶
哉或曰季孫事君如在國未知其罪而君伐之是昭公之過也則¶
非矣行貨齊𣈆使不納公禱於煬宫求君不入及其復也猶欲絕¶
其兆域加之惡謚安在乎事君如在國猶曰未知其罪乎齊𣈆不¶
能誅亂禁姦悖君臣之義不知其從自及也陸淳以謂逐君之臣¶
　𣈆不之罪而反與爲㑹書曰意如㑹𣈆荀躒于適歷𣈆侯之爲盟¶
　主可見矣荀躒之爲人臣可知矣此不待貶絕而罪惡見者也得¶
春秋所書之意矣¶
夏四月丁巳薛伯榖卒𣈆侯使荀躒唁公于乾侯秋葬薛獻公冬黒¶
肱以濫來奔十有二月辛亥朔日有食之¶
三十有二年春王正月公在乾侯取闞夏吴伐越秋七月冬仲孫何¶
忌㑹𣈆韓不信齊髙張宋仲幾衛丗叔申鄭國參曹人莒人薛人杞¶
人小邾人城成周¶
<pb:KR1e0003_SBCK_026-11a>¶
天子有道守在四夷今至於城王都可以不書乎不曰城京師而¶
曰城成周者京師衆大之稱成周地名也與列國等矣¶
十有二月已未公薨于乾侯¶
諸侯失國出奔者衆矣鄭伯突爲𥙊仲所逐而出奔入干櫟而復¶
國衛侯衎爲孫寗所逐而出奔入于夷儀而復國昭公在外八年¶
終以客死爲天下𥬇何也𥙊仲雖專而丗權不重於季氏衛侯失¶
國猶夫人也而有推挽之者所以雖失而復得也魯自季友受費¶
　以爲上卿至于意如專執國命四丗矣其臣皆季氏之孚也其民¶
皆季氏之獲也而昭公有一子家駒言不見聽計不行也不能復¶
　國冝矣故春秋詳録其所因爲後丗之戒公雖失國然毎&KR0010;之首¶
　月必書公在乾侯誅意如也書齊侯取鄆公圍成鄆潰絕昭公也¶
　爲人臣者觀毎&KR0010;必書公所在必不敢萌跋扈不臣之心爲人君¶
　者觀春秋所書圍成鄆潰知社稷之無常奉也亦必少警矣嗚呼¶
　可謂深切著明者矣¶
<pb:KR1e0003_SBCK_026-11b>¶

