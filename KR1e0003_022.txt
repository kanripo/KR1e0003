# -*- mode: mandoku-view; -*-
#+TITLE: 春秋正義
#+DATE: 2015-09-11 23:37:11.324600
#+PROPERTY: ID KR1e0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB05n0583-022春秋正義-卷二十二.
<pb:KR1e0003_SBCK_022-1a>¶
春秋正義卷第二十二　襄公¶
　　　国子祭酒上護軍曲阜縣開國子臣孔　穎達等奉¶
　　　&KR0217;撰¶
十三年傳注書勲至詳之　正義曰其書労与䇿勲一也周礼¶
王功曰勲事功曰労對則勲大而勞小故傳変文以包之注云書¶
勲労於䇿明其不異也&KR0074;二年傳發凡例有告廟也飲至也䇿勳¶
也&KR0074;十六年傳言飲至此年傳言書労二者各举其一所以反覆¶
凡例以此知三事徧行一礼則亦書至悉闕乃不書至耳所云偏¶
行一礼謂偏行告至其飲至䇿勲則不可偏行也何則告廟因行飲¶
至舎爵而即䇿勲䇿勲飲至並行之扵廟豈淂不告至而在廟¶
聚飲乎不告至而入廟書勞乎明其決不然矣但告至已後或飲¶
至而不書勞或書労而不飲至二事或有闕其一者傳因献子書¶
勞&KR0167;言礼也所以發明凡例釈例曰公行或朝或會或盟或伐淂¶
礼失礼其事非一故傳隨而釈之扵盟釈告廟嫌他例不通故復¶
㧾云凡公行告于宗廟反行飲至舎爵䇿勲焉礼也此以明公¶
<pb:KR1e0003_SBCK_022-1b>¶
之出竟當无不告及其反也則必飲至有功則䇿勲故公至自伐¶
郑傳重言以飲至之礼孟献子書勞于廟傳復云礼所以反覆¶
凡例也公朝扵晋而献子書勞知䇿勲非唯討伐之功虽或常¶
行有以足国安民亦書功扵廟也然則凡反行飲至必以嘉會昭¶
告祖禰有功則舎爵䇿勲无勞告事而已　注魯师至言之¶
正義曰荘八年師及齊师圍郕彼是大夫&KR0005;滿師故称師此亦大¶
夫&KR0005;所将不滿二千五百人故直言取邿而不淂言師也傳言師¶
者師是衆人之㧾名虽少亦通言之　注不用至曰取　正義曰¶
宣九年取根牟傳曰言易也成六年取鄟傳曰言易也昭四年取¶
鄫傳曰言易也莒乱著丘公立而不抚鄫鄫叛而来故曰取凡克¶
邑不用師徒曰取与此四發取例傳皆云言易也取鄫之下又發¶
凡例云克邑不用師徒曰取者不用师徒即是易淂之狀&KR0001;以覆¶
明凡例子若用而不勞則与不用相似故杜云用而不勞亦曰取也¶
凡例克邑邿乃是国知虽国亦曰取釈例曰取者乗其衰乱或受¶
其潰叛或用小師而不頓兵労力則直言取如取如攜言其易也¶
<pb:KR1e0003_SBCK_022-2a>¶
傳四發取例者邿以師徒鄫叛而来根牟東夷鄟附庸國名各不¶
同故也邿為小國非邑非夷故以凡例附之　注敵人至曰滅¶
正義曰國大邑小嫌邑易國難滅取止見難易不由國邑大小¶
故注辯之上云易則雖&KR0038;亦曰取此取邿邿是&KR0038;也此言用力難重¶
則雖邑亦曰滅僖二年虞師晋師滅下陽昭十三年呉滅州来皆¶
邑而言滅是也注謂勝至其地　正義曰入謂入其都邑制其¶
民人當入之日與滅亦同但㝷即去之不為已有故云勝其&KR0038;邑不¶
即有其土地如此之&KR0011;謂之為入&KR0038;邑&KR0031;舉者國邑皆稱入也¶
文十五年晋郤缺入蔡是入國也成七年呉入州来九年椘人入¶
鄆是入邑也若然閔二年狄入衞哀八年宋公入曹二者傳皆言¶
滅而經書入者釋例曰狄滅衞而書入者狄無文告衛之君臣死¶
盡齊栢存之以告諸侯言狄已去不&KR0014;有其土地也曹背晋而奸¶
宋是以致討宋公旣還而不忍禇師之詬怒而反兵一舉滅¶
曹滅非本志故以入告也　晋侯至禮也　正義曰什吏謂十人¶
長也從車曰卒在車曰乗新軍&KR0005;佐皆遷晋侯選賢未得難用¶
<pb:KR1e0003_SBCK_022-2b>¶
其人使其軍内十人之長率其歩車士與其新軍官属軍尉¶
司馬之&KR0011;以&KR0025;於下軍今下軍&KR0005;佐兼領之得慎舉之禮也周¶
禮夏官序云凡制軍萬有二千五百人為軍軍&KR0005;皆命卿一¶
千有五百人為師師帥皆中大夫五百人為旅旅帥皆下大夫百¶
人為卒卒長皆上士二十五人為两两司馬皆中士五人為伍伍¶
皆有長不言十人有長而此傳云什吏者夏官所云周禮之正¶
法耳其量時制事未必盡然尚書牧誓有千夫長百夫長齊語¶
管子設法五人為伍五十人為小戎二百人為卒二千人為旅萬¶
人為軍呉語王孫雄設法百人為行十行一旌十旌一&KR0005;軍引¶
司馬法云十人之帥執鈴百人之帥執鐸千人之帥執鼓萬人之¶
&KR0005;執大鼓三者數人置帥皆以什計之異於周禮則晋人為軍¶
或十人置吏也　詩曰至善也　正義曰此大雅文王之篇儀¶
善也刑法也孚信也善用法者文王也言文王善用法故&KR0014;為¶
萬國所信言文王之法善也　詩曰至讓也　正義曰詩小雅北¶
山之篇刺幽王役使不均平被使之人司稱已之功勞我所以特¶
<pb:KR1e0003_SBCK_022-3a>¶
從王事者在上獨以我為䝨自云已賢是不讓也注窀厚至葬埋¶
正義曰晋語云屯厚也&KR0003;文云夕暮也&KR0025;月半見夜字&KR0025;夕知是¶
以夕為夜也厚長意同故厚夜猶長夜也孝經云春秋祭祀以¶
時思之故春秋謂祭祀也長夜者言夜不復明死不復生故長¶
夜謂葬埋也以其事施於葬故今字皆&KR0025;穴王意自貶祭之與¶
葬皆不敢&KR0025;先君之礼　注&KR0025;先至禰廟正義曰祭法云諸侯¶
立五廟曰考廟王考廟皇考廟&KR0139;考廟祖考廟此云禰廟即¶
彼考廟也曲禮云生曰父死曰考考成也言有成德也禰近也於¶
諸庿父最為近也禮三年喪畢逺祖遞遷新主入廟是從先君代¶
為禰廟也計昭穆之次昭次入昭廟穆次入穆廟皆代為祖廟而¶
言代為禰廟者謂與見在生者為襧廟　不弔至有定　正¶
義曰詩小雅節南山之篇　注土功至為時正義曰莊二十¶
九年傳例曰凡土功龍見而畢務戒亊也火見而致用水昬正而¶
栽是土功之常節也本設此節以為農亊旣間故以此時興土功¶
今此冬城防經傳皆不言月當在大見致用之前此&KR0010;農収差¶
<pb:KR1e0003_SBCK_022-3b>¶
早雖天象未至而民事已間故云土功雖有常節通以亊間為¶
時言時節未是時而亊以得時故言書亊時也釋例曰冬¶
城防臧武仲請畢農事故傳曰書事時也言興作出火見致用¶
之前亦得兼以事時而禮之　注先征至征行正義曰先征五¶
年而卜其吉凶謂征前五年而預卜之也征訓行也先王之行謹¶
慎而卜必是禮之大者大礼逺行莫過巡守故知征謂巡守¶
也征行釋言文也傳言卜征五年未知何代之禮案尚書舜典¶
云五載一巡守孔安國云堯舜同道舜攝則然堯又可知周¶
礼大行人云十有二歳王巡守殷國王制云天子五年一廵守¶
鄭玄云天子以海内為家時一巡省之五年者虞夏之制也¶
周則十二歳一巡守如孔鄭之言唐虞及夏皆五年一巡守然¶
則卜征五年虞夏法也在周之卋而逺陳虞夏法者蓋重古而¶
言之或周之巡守不必十二年也周十二年一巡守法歳星行天¶
一周也虞夏五年一巡守取五行遞王而徧也　而歳至則行¶
正義曰禮記云卜筮不相襲鄭玄云襲因也釋詁云祥善也歳¶
<pb:KR1e0003_SBCK_022-4a>¶
因其善謂去年吉今年又吉也善因則行謂五年五吉善善相¶
因則先王然後行巡守也傳稱卜不習吉而得五年五卜者卜¶
不習吉謂不可一時再卜耳北則每年一卜非相習也　注不習¶
謂卜不吉　正義曰其善不因徃年是謂不習吉也脩德改卜¶
更以卜吉為始又得五吉乃行也　止鄭至用之　正義曰貴¶
者多則&KR0020;相偪今止鄭一卿於椘以除其國内相偪之患位不偪¶
則大臣和睦使鄭在家之人和睦而疾椘以牢固事於晋焉用¶
之何湏用北良霄留之於椘　使㱕至愈乎　正義曰徃者¶
鄭使良霄向椘其意欲得椘執良霄鄭得堅事晋國是鄭¶
本遣良霄其意如此今若放良霄使㱕於鄭則鄭不得堅事晋國¶
是廢其本使之意蘓氏之&KR0003;亦然也良霄被執久留在椘今¶
若㱕之則怨恨其若以憎疾其大夫而相牽引令鄭國大臣不¶
和則事晋之心不固不猶少差乎方言云病差謂之愈後年注以¶
愈為差北亦當為也服虔云愈猶病愈是愈為差之義¶
也鄭玄論語注云愈猶勝也　十四年注叔老至鄭地　正義¶
<pb:KR1e0003_SBCK_022-4b>¶
曰叔老聲伯子叔盻孫故以叔為氏也卿出聘使及盟會皆以大¶
夫為介禮之常也此會魯使季孫宿與叔老二卿會晋敬事¶
霸國故以卿為介於例唯征戰重兵詳内略外魯師出征伐¶
則諸&KR0005;並書其聘與會唯書使主其介不合書也晋人自是¶
輕魯幣而益敬其使叔老雖則為介而晋為盟主亦列之於會¶
魯人以其並列於會故並書之也傳稱宋華閲仲江㑹伐秦向¶
之會亦如之則此會宋亦二卿華閲猶尚被貶仲江固不在列¶
若二卿並敬其事俱得列會亦當並書於䇿何則盟主列之於¶
會魯史無容略之也故傳言崔杼華閲會伐秦不書隋也向¶
之會亦如之北宫括不書於向書於伐秦攝也是齊宋衞三&KR0038;¶
之卿於此會也惰慢不自整攝故貶稱人罪其身故去名氏猶序¶
鄭卿之上&KR0025;其大小舊次也在會惰慢未是大尤即加貶責者¶
此是仲尼彩意蓋欲督率諸侯奨成晋悼霸功故也以呉來¶
在向諸侯就向會之故不序呉於列而云會吴于向與鐘離善¶
道同也　注諸侯至從告　正義曰二十年&KR0478;子疾召悼子曰諸¶
<pb:KR1e0003_SBCK_022-5a>¶
侯之䇿云云&KR0478;殖自爲此言明知諸國䇿書皆云孫林父&KR0478;殖¶
逐衞侯不言衞侯自出奔也仲尼脩春秋以其自取奔亡之禍故¶
諸失國者皆是被臣逐之悉非其君自出仲尼左其不&KR0014;自安¶
皆不書逐君之賊所以責其君也北燕伯款出奔齊蔡侯朱出¶
奔椘並書名此不書名&KR0025;告也釋例曰諸侯奔亡皆迫逐而苟¶
免非自出也傳稱孫林父&KR0478;殖出其君名在諸侯之䇿此以臣¶
名赴告之文也仲尼之經更没逐者之名主以自奔爲文責其¶
君不&KR0014;自安自固所犯非徒所逐之臣也衞赴不以名而燕赴¶
以名各隨赴而書之義在於彼不在此也杜言在彼不在此¶
者義在自出爲罪不在名與不名以其失國已足罪賤不假¶
復以名責故史記隨赴而書仲尼依舊爲定也曲禮云諸侯失¶
地名滅同姓名記之所言當據春秋爲義滅同姓名春狄旣依¶
用之則失地書名亦是大例而杜云名與不名無義例者案經書¶
衞侯燬滅邢傳云同姓也故名其言與記符同左氏本有此例也¶
失地書名則傳無其事且記言失地者謂國被人奪非棄位¶
<pb:KR1e0003_SBCK_022-5b>¶
出奔者也州公如曹紀侯大去皆是失地之君經不書名亦不發¶
傳知失地之君不以名爲貶也榖伯綏鄧侯吾離來朝公羊傳¶
皆云何以名失地之君也則禮記之文或據公羊之義不可通於¶
左氏故杜不爲此&KR0003;　傳注四嶽至燉煌　正義曰周語稱尭遭¶
洪水使禹治之共之&KR0025;孫四嶽佐之胙四嶽國命爲侯伯賜姓¶
曰姜賈逵云共共工也&KR0025;孫同姓末嗣之孫四嶽官名大嶽也主¶
四嶽之祭焉姜炎帝之姓其後變易至於四嶽帝復賜之祖¶
姓以紹炎帝之後是四嶽爲姜姓也下傳云謂我諸戎四嶽之¶
裔冑是姜戎爲四嶽之後姜姓故稱姜戎也昭九年傳云先王¶
居檮杌于四裔故允姓之姦居于&KR0050;州伯父惠公皈自秦而誘以¶
來同&KR0003;此事而云允姓知姜姓之後又别爲允姓也其姜姓是帝堯¶
所賜允姓不知誰賜之也周語云胙四嶽國爲侯伯謂爲諸侯¶
之長下注云四嶽尭時方伯據&KR0013;文而知之　&KR0013;苫蓋䝉荆&KR0068;¶
正義曰&KR0013;苫蓋言無布帛可衣唯衣草也䝉荆&KR0068;言無道路¶
可&KR0025;冒榛藪也&KR0003;其窮困之極耳　注蓋苫之别名　正義曰¶
<pb:KR1e0003_SBCK_022-6a>¶
釋器云白蓋謂之苫孫炎曰白蓋茅苫也郭璞曰白茅苫也今江¶
東呼為蓋　昔秦至諸戎正義曰僖二十二年傳云秦晋遷陸¶
渾之戎于伊川則秦晋共遷之已昭九年傳云惠公皈自秦而誘¶
以来又似晋侯獨誘之也此云秦人逐之惠公與田乃是被&KR0087;逐¶
而自㱕晋也三文不同者此戎本䖏&KR0050;州明逺在秦之西北&KR0087;貪¶
其土晋貪其人二國共誘而使遷僖傳是其實也昭傳王專責¶
晋故指言晋耳此傳宣子施恩於戎故言被逐皈晋駒支順宣子¶
之言故云秦貪土地逐我諸戎秦本實貪其土地而遷之也譬¶
如至踣之　正義曰角之謂執其角也掎之言戾其足也前覆¶
謂之踣言與晋共倒之　注詩邶至必濟正義曰此詩本文云¶
匏有苦葉濟有&KR0055;渉&KR0055;則厲淺則揭釋水全引下三句而釋之¶
云揭者掲衣也以衣渉水為厲繇&KR0176;以下為揭繇&KR0176;以上為渉¶
繇帶以上為厲李巡云濟渡也水&KR0055;則厲水淺則掲衣渡也不¶
解衣而渡水曰厲孫炎曰揭褰衣裳也以衣渉水濡襌也詩意¶
言遇水&KR0055;淺期之心渡穆子賦此詩言已志在於必濟子魯語云¶
<pb:KR1e0003_SBCK_022-6b>¶
叔向見叔孫穆子穆子曰豹之業在匏有苦葉矣叔向退召舟¶
虞與司馬曰夫苦匏不材於人共濟而已魯叔孫賦匏有苦葉必¶
&KR0005;渉矣彼叔向之意取匏有苦葉為義此注取深厲淺揭為義¶
者穆子止賦此詩不言所取之意未必叔向曲得其情杜以厲揭¶
為義切於取匏有苦業故不&KR0025;國語而别為此解　不獲成焉¶
正義曰此役止為報櫟之敗非&KR0082;求與秦成而云不獲成者凡興¶
師伐國彼若服罪謝過即當相與和平故注解其意不獲成焉者¶
正謂秦不服也服虔云不淂成戰陣之事案傳諸伐國者皆¶
服之而已不是皆成戰陣之事此何以獨云不獲成戰也注欒¶
黶至女也正義曰欒鍼自以家有二位恥其無功與士鞅共馳¶
秦師非鞅召之是誣逐士鞅也　注勑戒至宴食正義曰君之¶
於臣有禮食宴食儀禮公食大夫禮者主國之君食聘賔之¶
禮也其食已之大夫亦當放之而迎送荅拜之儀有差䧏耳曲禮¶
云凡進食之禮左殽右胾鄭玄云此大夫士與賔客燕食之¶
禮其禮食則冝放公食大夫禮也如鄭之言大夫與客禮食尚¶
<pb:KR1e0003_SBCK_022-7a>¶
放公食大夫禮明知國君與臣禮食亦當放之公食大夫之禮¶
其禮甚大衛侯雖則無道不應與臣禮食而得棄之射鴻知是¶
公自勑戒二子&KR0082;共為宴食宴食者間燕無事召臣與之共¶
食耳注服朝服正義曰言服而朝明朝服也諸侯每日視朝¶
其君與臣皆服玄冠緇布衣素積以為裳禮通謂此服為朝¶
服宴食雖非大禮要是以禮見君故服朝服公食大夫之禮賔朝¶
服則臣於君雖非禮食亦當服朝服也　注皮冠至與食　正¶
義曰此公射鴻於囿而冠皮冠明皮冠是田獵之冠也且虞人¶
掌獵昭二十年傳曰皮冠以招虞人又十二年傳言雨雪楚子¶
皮冠以出出田獵也是諸侯之禮皮冠以田獵周禮司服云凡¶
甸冠弁服鄭玄云甸田獵也冠弁委貌也其服緇布衣素積¶
以為裳是服諸侯視朝之服也彼天子之禮故以諸侯朝服而¶
田異於此也昭十二年傳又云右尹子革夕王見之去皮冠杜云¶
敬大臣是若敬大臣冝釋皮冠旣不釋皮冠又不與食二子所以¶
怒也　并帑於戚正義曰孫子衛朝大臣食邑於戚其子先¶
<pb:KR1e0003_SBCK_022-7b>¶
分兩䖏&KR0005;&KR0082;作亂慮禍及其子故令并帑䖏於戚　&KR0025;近関出¶
正義曰聘禮及竟謁関人鄭玄云古者竟上為関以譏異服識¶
異言又周禮司関注云関界上之門也衛都不當音中其界有¶
逺有近&KR0082;速出音故&KR0025;近関出也注公徒至執之正義曰服¶
虔云執追公徒者公如鄄故鄄人為公執之計孫氏追公徒衆必¶
盛鄄人為公可言與之戰耳不得言執之也且文承敗公徒下豈¶
敗公徒之後乃執之乎下文方&KR0003;二子追公豈復是鄄人執二子也¶
故杜以為公徒因敗而散亡鄄人爲公執㪚走者　初尹至貫臂¶
正義曰孟子云鄭人使子濯孺子侵衞衞使&KR0067;公之斯追之子¶
濯孺子疾作&KR0067;公之斯至曰夫子何為不執弓曰今我疾作不可¶
以執弓&KR0067;公之斯曰小子學射於尹公之佗尹公之佗學射於¶
夫子我不忍以夫子之道反害夫子雖然今日之事君事也我¶
不敢廢抽矢叩輪去其金發乗矢而後反其姓名與此略同行義¶
與此正反不應一人之身有此二行孟子辯士之&KR0003;或當假為之¶
辭此傳應是實也　注軥車軛　正義曰&KR0003;文云軥軛下曲者¶
<pb:KR1e0003_SBCK_022-8a>¶
服虔云車軛兩邊义馬頸者　暴妾使余　正義曰言暴虐使¶
余如妾　有臣不敏　正義曰不敏不逹於禮也　余不&KR0003;&KR0004;¶
矣　正義曰言余之不說於君&KR0004;即然矣不得已而&KR0025;之出耳¶
非是愛君而從在道始悔而反也　狐裘而羔䄂　正義曰玉¶
藻云君衣狐白裘錦衣以裼之又曰錦衣狐裘諸侯之服也是裘¶
之用皮狐貴於羔也　注成國大國　正義曰周禮大宗伯以九¶
儀之命正&KR0022;國之位五命賜則七命賜國鄭玄云則地未成國之¶
名王之下大夫四命出封加一等五命賜之以方百里二百里三百¶
里之地者方四百里以上爲成國如鄭之言成國者唯公與侯¶
耳伯雖與侯同命地方三百里未得爲成國也成國乃得半天¶
子之軍未成則不得也夏官序云大國三軍次國二軍小國一軍¶
當以公侯爲大&KR0038;伯爲次國子男爲小國也諸侯五等唯有三¶
等之命伯之命數可以同於侯其軍則計地大小故伯國之軍不¶
得同於侯也此據禮正法耳春秋之卋鄭置六卿未必不爲三軍¶
注賞謂宣&KR0045;　正義曰賞者善善之名也但上之善下則賜¶
<pb:KR1e0003_SBCK_022-8b>¶
之以財故遂以賞為賜財之號此言天子以下皆有臣僕以輔位¶
其上而下之賞上不得奉以貨財唯當延其誉耳故知賞謂宣¶
&KR0045;也　注謂大至則書　正義曰周禮有大史小史内史外史¶
御史史官有五名知此史謂大史者以傳稱齊崔杼弒其君云¶
大史書之知君举則書皆大史書也　注瞽盲至風刺　正¶
義曰周礼樂官大師之属有瞽矇之職鄭玄云凡樂之歌必使¶
瞽矇為焉命其賢知者以為大師小師鄭衆云無目眹謂之¶
瞽有目眹而無見謂之矇無目是盲者也詩者民之所作采得民¶
詩乃使瞽人為&KR0084;以風刺非瞽人自為詩也周語云天子聽政¶
公卿至於列士獻詩瞽陳曲韋昭云公以下至上士各獻諷諌之¶
詩瞽陳樂曲獻之於王是言瞽為&KR0084;詩之事也　注工樂¶
至之辭　正義曰儀礼通謂樂人為工工亦瞽也詩亂自是¶
箴諌而箴諌之亂或有非詩者如虞箴之&KR0011;其文似詩而¶
别且諫者萬端非獨詩箴而已詩必播之於樂餘或直讀其¶
言以&KR0084;誦小别故使工瞽異文也周語云師箴瞍賦矇誦亦是因¶
<pb:KR1e0003_SBCK_022-9a>¶
事而異文耳　注規正諫誨其君正義曰規亦諫也鄭云詩¶
箋云規者正圓之器以　親正君曰規然則物有不圓者規之使圓¶
行有不周者正之使備猶規正物然故云規正諌誨其君　注庶¶
人至誹謗正義曰庶人卑賤不與政敎闻君過失不得諌爭得¶
在外誹謗之謗謂言其過失使在上聞之而自改亦是諌之&KR0011;也¶
昭四年傳鄭人謗子產周語厲王虐国人謗王皆是言其實事¶
謂之為謗但傳聞之事有實有虚或有妄謗人者今卋遂以謗¶
為誣&KR0011;是俗易而意異也周語云庶人傳語是庶人亦得傳言以¶
諌上也此有士傳言故别云庶人謗為等差耳注旅陳至貴尚¶
正義曰旅陳釋詁文也商旅于市謂啇人見君政&KR0086;陳其不正之物¶
以諫君也易云商旅不行旅亦是商此云陳者彼云商旅不行故¶
以旅為啇此文連于市若以旅為商直云啇旅于市則文不成¶
義故以旅為陳也劉炫云王制言巡守之事云命市納賈以&KR0026;民¶
之所好&KR0086;志淫好辟鄭玄云市典市者賈謂物貴賤厚薄也質¶
則用物貴淫則侈物貴此亦彼&KR0011;彼上&KR0026;民此民&KR0026;上商陳此物¶
<pb:KR1e0003_SBCK_022-9b>¶
自為求利非&KR0082;諌君但&KR0026;所陳則貴尚可見在上審而察之其過¶
足以自改故亦為諌&KR0011;則齊鬻踊之比是也　百工獻藝¶
正義曰周禮考工記云審曲面勢以飭五材以辨民器謂之百工¶
鄭玄云五材各有工言百衆言之也則工是巧人&KR0014;用五材金木¶
水火土者也此百事之工各自獻其藝&KR0014;以其所&KR0014;譬喻政事¶
因獻所造之器取喻以諌上即夏書所云工執藝事以諌是也¶
注逸書至之言　正義曰此在胤征之篇其本文云毎歳孟春遒¶
人以木鐸徇于路官師相規工執藝事以諌其或不共&KR0022;有常刑¶
此傳引彼略去每歳孟春直引遒人以下乃以正月孟春結之殷¶
勤以示歳首&KR0106;必然也孔安國云遒人宣令之官木鐸金鈴木¶
舌所以振文教也周禮無遒人之官彼云其或不共邦有常刑¶
是號令羣臣百工使之諌也木鐸徇路是號令之事孔言宣令之¶
官杜必以為行人之官者以其云徇於道路故以為行人之官¶
采訪謌謡者與孔宣令之官其事不異劉炫以為杜不見古文¶
以遒人為宣令之官徇路求諌而規杜氏不見古文識如劉&KR0003;¶
<pb:KR1e0003_SBCK_022-10a>¶
然杜之所解於義自通苟生異見其義非也　注官師至規正¶
正義曰杜意謂師為長故以官師為大夫言大夫是群官之長¶
大夫自相規正案孔安國云官衆衆官也更相規闕其意以師¶
為衆杜必知官師是大夫者此云官師相規上云大夫規誨規文¶
旣同故以為大夫尚書文無所對故孔云官衆衆官也　師保萬民¶
正義曰師法也保安也言大公與民為法而民得以安也尚書泰誓¶
武王數紂之罪云放黜師保孔安國云可法以安者及放退之是謂¶
良臣為民之師保之　王室至是賴　正義曰服虔本壞作懷解¶
云懷柔也繄蒙也賴恃也王室之不懷柔諸侯恃&KR0041;齊&KR0074;之¶
匡正也孫&KR1521;云案舊本及賈氏皆作壞杜雖不注當謂王室之不¶
傾壞者唯伯舅大公是頼也上文不言&KR0074;公不得為賴栢公也¶
仲虺至道也　正義曰尚書仲虺之誥云兼弱攻昧取亂侮亡推¶
亡固存邦乃其昌孔安国云弱則兼之闇則攻之亂則取之有亡形¶
則侮之有亡道則推而亡之有存道則輔而固之王者如此國乃¶
昌盛此傳取彼之意而改為之辭其言非本文也　注析羽至&KR0026;¶
<pb:KR1e0003_SBCK_022-10b>¶
之正義曰周禮司常掌九旗之物名全羽為旞析羽為旌道¶
車載旞游車載旌鄭玄全羽析羽皆五采繫之於旞旌之¶
上所謂注旄於干首也凡九旗之帛皆用絳道車象路也王以¶
朝夕燕出入游車木路也王以田以鄙是其析羽為旌王者游車¶
之所建也鄭玄唯言全羽析羽有五采耳猶不辨羽是何羽周禮¶
有夏采之官鄭玄云夏采夏翟羽色禹貢徐州貢夏翟之羽¶
有虞氏以為緌後世或無故染鳥羽象而用之謂之夏采其職¶
云掌大喪以乗車建緌復于四郊鄭玄云明堂位曰有虞氏之¶
旂夏后氏之緌則旌旗有是緌者或以旄牛尾為之綴於幢¶
上所謂注旄於干首者釋天云注旄首曰旌李巡曰以旄牛尾¶
著旌首者也孫炎曰析五采羽注旌上也下亦有旒縿據彼諸¶
文言之則羽旄者有五色鳥羽又有旄牛尾也言全羽析羽者¶
蓋有全取其翅或析取其翮故有全析二名也繫此鳥羽牛尾¶
而於干首猶自别有絳為旒綣縣之於干今之旗韣尚然也¶
此傳直言羽耳注不引全羽而以析羽解之者以全羽尊於析¶
<pb:KR1e0003_SBCK_022-11a>¶
羽齊人建以赴會當是羽之賤者故以為析羽不然則無以知之¶
計羽毛所用其費無多晋人自應有之而此年范宣子假羽毛¶
於齊定四年晋人假羽旄於鄭皆假之他國者或當制作巧¶
異故聞而借&KR0026;之　行皈于周　正義曰此詩小雅都人士之¶
篇也注云城郭之域曰都言都人之士所行要皈於忠信其餘萬¶
民寡識者咸瞻望而法傚之　十五年及向戎盟于劉正義¶
曰茍庚孫良夫郤犫等来聘且尋盟皆直云及某盟不言¶
地者由在&KR0038;與之盟也此言盟于劉者出國與盟故書其盟地猶¶
如晋侯與公出盟于長樗也釋例劉地闕蓋魯城外之近地也¶
注劉采至逆女　正義曰宣十年天王使王李子来聘傳稱劉康¶
公来聘是王季子食采於劉遂為劉氏此劉夏當是康公之¶
子即前年傳稱劉定公是也釋例曰天子公卿書爵此言天子¶
卿書字又云劉夏非卿其實非大夫而云非卿者以名相配以¶
劉夏非卿稱名故云天子卿書字以決之傳稱卿不行故云劉¶
夏非卿以對之皆望經傳為義也或以為無爵卿書字杜何意¶
<pb:KR1e0003_SBCK_022-11b>¶
於此獨举無爵之卿也諸侯之娶言逆女此與&KR0074;八年皆¶
言逆王后者天子無外所命則已成后矣故不言逆女也劉炫¶
云例云天子公卿書爵此言卿書字者以其有爵則書爵無¶
則書字傳稱官師即此劉夏釋例以夏為士則夏此時似未¶
有爵若夏是卿當書字傳言卿不行非禮則此禮本當使卿¶
故以卿決之卿當書字夏非卿故書名例稱天子大夫書字但¶
此禮不使大夫故不以大夫決之　注四同盟正義曰周以成¶
十八年即位其年盟于虚朾襄三年于雞澤五年于戚九年于¶
戲十一年于亳城北凡五同盟言四者唯數襄公盟也傳注傳¶
言至其實　正義曰間非也不敢非兄是友于兄也不隱其實¶
者謂怒情實言無所隱諱故云不隱其實也注官師至非禮¶
正義曰&KR0021;法云官師一廟鄭玄云官師中士下士也釋例云元士¶
中士稱名劉夏石尚是也下士稱人公會王人于洮是也是天¶
子之官師非卿故劉夏&KR0025;單靖公而譏卿不行也&KR0074;八年祭公¶
來遂逆王后于紀經書祭公此云官師&KR0025;單靖公唯書劉夏知劉¶
<pb:KR1e0003_SBCK_022-12a>¶
夏獨過魯告昏靖公不至魯也&KR0021;公言来遂逆此劉夏不言来逐¶
逆者彼祭公命魯主昬則是因來遂逆此不命魯主昬直過魯告¶
耳故不言来遂也公羊&KR0150;梁赤皆直云過我也此公旣行矣唯譏¶
卿之不行不譏王不親逆是知於禮天子不親昬使上卿逆而公¶
臨之故唯言卿不行非禮也釋例據此傳知天子當使公卿天子¶
不親逆也　注子馮叔敖&KR0025;子　正義曰案卋本蒍艾獵是孫叔¶
敖之兄馮是艾獵之子則馮是叔敖兄之子也杜集解及釋例皆¶
以蒍艾獵叔敖為一人馮是叔敖之子世本轉寫多誤杜當考得¶
其真屈蕩為連尹　正義曰服虔云連尹射官言射相連属¶
也若是主射當使養由基為之何以使由基為宫廐尹棄&KR0014;¶
不用豈得為能官人也官名臨時所作莫敖之徒並不可解故¶
杜皆不解之注詩周至為急　正義曰周南&KR0195;耳之篇也序云¶
后妃之志又當輔佐君子求賢審官故詩人述其意后妃嗟嘆言¶
我思得賢人置之使徧於列位是后妃之志以官人為急故嗟嘆¶
思之王及至行也正義曰后妃之志志在轉王求賢置之於公¶
<pb:KR1e0003_SBCK_022-12b>¶
卿以下之位耳非&KR0082;更别求賢置之於王位也但公卿以下尚&KR0082;使¶
之皆䝨豈&KR0082;王之不䝨乎雖不&KR0082;他䝨代王而&KR0082;使王行益䝨也¶
以周訓為徧言徧在列位故自王以下及六服之内大夫以上皆¶
言之各以䝨能居其列位是詩人所謂周行者也計后妃之意亦¶
下及士但傳以士卑故指言大夫耳詩注以周行謂周之列位此¶
注云周徧者断章為義與詩&KR0003;不同也此云&KR0014;官人者謂&KR0014;官¶
用䝨人為公侯以下王則天之所命非人所用兼言王者王居天¶
位脩行善政則是為&KR0014;官人故杜云自王以下各任其職鄭人¶
醢之三人　正義曰以文承司臣之下嫌其亦醢司臣故言三人¶
不若人有其寳　正義曰我得不貪女得其玉是我與女二人¶
各有其寳十六年注踰月而葬速正義曰四年七月夫人姒¶
氏薨八月葬我小君定姒纔别月耳杜云踰月而葬速也今晋悼¶
徃年十一月卒此年正月葬積三月也杜亦云踰月而葬者踰¶
越也所越有多有少俱是踰越之義故杜弘通两解也注不書¶
至故也　正義曰傳於㑹溴梁之下晋侯與諸侯宴乃言髙厚¶
<pb:KR1e0003_SBCK_022-13a>¶
逃皈則髙厚會訖乃逃也於會不書齊者以髙厚逃皈晋人¶
怒之諸侯即有伐齊之志不與髙厚得為来㑹公皈告廟歴¶
告所㑹不告髙厚故不書也　注諸大至可知　正義曰公羊¶
以為溴梁之盟君若贅旒然榖梁云不曰諸侯之大夫大夫不臣¶
也皆以為此時諸侯微弱權在大夫諸侯皆在而大夫自盟政教¶
約信在於大夫其事不曰君也不由諸侯之大夫者刺大夫不臣¶
也賈服取以為&KR0003;言&KR0086;大夫專而君失權也案傳荀偃怒使諸侯¶
大夫盟髙厚以君臣不敵故使大夫盟之君使之盟非自專¶
也以齊人旣有二心髙厚&KR0084;詩不&KR0011;知小國必有&KR0025;齊者也詩侯¶
大夫本意&KR0082;盟髙厚髙厚雖已逃歸仍恐餘國有二故大夫¶
遂自共盟使同㑹之&KR0038;皆一其志也雞澤之㑹文隔&KR0061;僑如¶
㑹故重言諸侯之大夫今此間無異事直言大夫即是上㑹¶
諸侯之大夫不言諸侯以可知故也　注邾莒至禮也　正義¶
曰十二年莒人伐我東鄙十四年莒人侵我東鄙十五年邾人伐¶
我南鄙是邾莒二國數侵伐魯也凡例云若不道於其民則稱¶
<pb:KR1e0003_SBCK_022-13b>¶
<pb:KR1e0003_SBCK_022-13b>¶
注齊有二心故　正義曰&KR0084;古詩各&KR0025;其恩好之義&KR0011;髙厚所¶
&KR0084;之詩獨不取恩好之義&KR0011;故云齊有二心劉炫云&KR0084;詩不&KR0011;¶
知有二心者不服晋故違其令違其令是有二心也　注齊¶
為至&KR0025;者　正義曰荀偃不言齊有異志而云諸侯有異志故¶
解之以髙厚若此故知小&KR0038;必當有&KR0025;者㧾疑諸侯有異志不¶
猲疑齊故髙厚雖逃猶自諸國共盟也　注夷平至鄭伯¶
正義曰春秋於魯事所記不與外事同者於外則依實而言於¶
魯則言不以實不實者魯&KR0038;大小是宋衞之匹其常㑹序列¶
當在宋下衞上及其書䇿皆云公㑹某侯雖㑹霸主亦魯在¶
其上大夫出㑹魯亦在先如此者客主之言所以為文其言固¶
當有異耳以主客之故先魯而後他國魯非實在先也傳稱在¶
禮卿不㑹公侯而魯卿每㑹公侯春秋無譏文元年公孫敖¶
㑹晋侯于戚是也杜云體例已举據用魯史成文是春秋無¶
譏旣常不譏無以示可否之義故於此變文以示例特言書曰¶
是仲尼新意舊史當書荀偃在前今仲尼改之不先書主兵¶
<pb:KR1e0003_SBCK_022-14a>¶
之荀偃而書後至之鄭伯以當時共伐許者皆是諸侯之大夫¶
義取與鄭伯尊卑皆平得㑹鄭伯故也言後至之鄭伯者三月¶
㑹于溴梁夏公至自㑹則鄭伯亦已㱕矣五月之下始書伐¶
許鄭伯聞将伐許乃&KR0025;諸侯之師是諸侯謀伐已定鄭伯始¶
來&KR0025;之故杜言後至也注褅祀至吉祭　正義曰僖三十三年傳¶
云凡君薨卒哭而祔祔而作主特祀於主烝甞禘於廟如彼傳¶
文則旣祔之後可以爲烝甞也閔二年五月吉禘于莊公以其時未¶
可吉書吉以譏之此年正月晋已烝于曲沃仍云未得禘祀知此¶
禘祀是三年喪畢之吉&KR0021;也　圻父　正義曰此詩小雅篇刺¶
宣王之云圻父予王之爪牙朝轉予于恤靡所止居注云宣王¶
之末司馬職廢此勇力之士責司馬云我乃王之爪牙之士當爲¶
王閑守之衞女何移我於憂使我無所止居乎謂見使&KR0025;軍與¶
姜戎戰於千&KR0383;而敗之時也　注鳩集也　正義曰釋詁云鳩¶
聚也聚亦集之義國有兵冦則民人不得集聚也十七年¶
注宣公也四同盟　正義曰經不書葬故詳言其謚牼以成十¶
<pb:KR1e0003_SBCK_022-14b>¶
八年即位其年盟于虚朾襄三年于雞澤五年于戚九年于戲十¶
一年于亳城北十六年于溴梁皆魯邾俱在凡六同盟沈氏云¶
去虚朾之盟又不不數溴梁故為四劉炫以為杜氏誤非也　注¶
暴亂至來告　正義曰傳&KR0003;此事文在冬下知其實以冬出經¶
書在秋故知追以秋告實冬出而告以秋明以華臣始作亂時¶
來告也但傳因華臣之出本其懼罪之由故於冬之下追言華¶
閱卒耳其實華閲之卒或在九月之前華臣弱其室殺其宰當¶
在九月内耳　傳親逐至為厲　正義曰蒯與其父共逐其君¶
則是身親為&KR0086;故言親逐而君爾父為厲者父為&KR0086;首故以¶
&KR0086;&KR0017;罵之　注孫蒯不書非卿　正義曰經書他國征伐例書元¶
帥而已此經已書石買縦蒯是卿亦不書杜為此注者蘓氏云¶
孫氏世為上卿蒯若是上卿應書蒯不書石買故云非卿也或¶
可事由孫蒯故決之　君賜不終正義曰来唁是君之恩賜使¶
賤者唁是為惠不終也服虔云言君義已故来唁之是惠賜也¶
謂已無死不以義望已是不終也　不如蓋之　正義曰服虔¶
<pb:KR1e0003_SBCK_022-15a>¶
云蓋覆蓋之言左師無鷹鸇之志而蓋不義之人故尤之此未必¶
然正是左師諱國&KR0086;恥聞於外故蓋之耳非是畏華臣也¶
為已短䇿　正義曰服虔云䇿馬捶也自為短䇿過華臣之¶
門助御者擊馬而馳&KR0086;之甚也必為短䇿者私助御者不&KR0082;使¶
人知也　注闔謂門户閉塞　正義曰月令仲春脩闔扇鄭¶
玄云用水曰闔用竹&KR1239;曰扇是闔為門扇所以閉塞廬舎¶
之門户也　注斬不至升布正義曰喪服斬衰裳傳曰斬者何¶
不緝也馬融云不緝不緶也謂斬布用之不緶其端也衰用布¶
為之廣四寸長六寸當心故云有胷前也喪服傳曰衰三升鄭¶
玄云布八十縷為升然則傳以三升之布布之最麤故謂之麤也¶
以麤布為衰而斬之故以麤縗斬為文之次　苴絰帶杖菅¶
屨正義曰喪服云苴絰杖絞帯此傳帶不言絞亦當為絞帶也¶
若要帶則謂之絰故喪服注云麻在首在要皆曰絰喪服傳¶
曰苴絰者麻之有蕡者也苴杖竹杖也絞帶者繩帶也馬融云蕡¶
者枲實枲麻之有子者其色麤&KR0086;故用之苴者麻之色鄭玄士¶
<pb:KR1e0003_SBCK_022-15b>¶
喪禮注云苴麻者其貌苴服重者尚麤&KR0086;䘮服及此傳絰帶杖三¶
者皆在苴下言其色皆苴也絰帶用麻杖用竹麻竹雖異而其¶
苴則同故三者共&KR0170;苴也鄭玄云麻在首在要皆曰絰此言絰者¶
謂首絰也凡䘮服冠纓帶屨皆象吉時常服但變之使麤¶
&KR0086;耳其衰與絰是新造以明義故特為立其名衰之言摧也絰¶
之言實也明孝子之心實摧痛故制此服立此名也衰當心絰在¶
首獨立名於心首者心是發哀之主首是四體所先故制服以表¶
之要絰之下又有絞帶要絰殺首絰五分之一絞韋殺要絰亦然¶
雖大小有三等而同用苴麻䘮服杖在帶上此傳杖在帶下者䘮¶
服具明其服故杖在上然後言絞帶冠繩纓此傳略言其禮&KR0082;明¶
帶與絰俱用麻故杖在帶下䘮服傳云菅屨者菅菲也菲者屨¶
之别名故杜注云草屨也　注此禮至正文　正義曰䘮服傳文¶
及士䘮禮記皆云居&KR0029;廬寢苫枕申歠粥朝一溢米夕一溢¶
米是此禮與士䘮禮略同其異者唯彼言枕由此言枕草耳然¶
枕由者乃是禮記及䘮服傳耳亦非䘮服正文杜意言古禮未¶
<pb:KR1e0003_SBCK_022-16a>¶
必無&KR1716;草之法也居&KR0029;廬寢苫者鄭玄云&KR0029;木為廬在中門¶
外東方北户苫編稾也此&KR0004;䘮為然其旣虞之後則每事有¶
變具於禮文鄭玄云二十兩曰溢為未一升二十四分升之一知¶
者古者一斛百二十斤一斗十二斤十二斤百九十二两一升十¶
九两二分少八分米充二十两更取一升分作百九十二分二十四分¶
取一得八分添前十九两二分是為二十两也　注時之至譏¶
之　正義曰雜記云大夫為其父母兄弟之来為大夫者之䘮¶
服如士服士為其父母兄弟之為大夫者之䘮服如士服如彼記¶
文則大夫與士䘮服不同記是後人所記記當時之事今此¶
晏子之老亦譏晏子所為非大夫之禮是時之所行士及大夫¶
䘮服各有不同也晏子實為大夫而行當時之士禮晏子反¶
時以&KR0025;正其家老不解謂晏子為失故據時所行而譏之也¶
晏子其父始卒則晏子未為大夫言晏子為大夫者禮䘮服¶
大夫之子得&KR0025;大夫之法　注晏子至家老　正義曰檀弓¶
云魯穆公之母卒使人問於曽申曽申對曰哭泣之哀齊斬¶
<pb:KR1e0003_SBCK_022-16b>¶
之情饘粥之食自天子逹然則天子以下其服父母尊卑皆同¶
無大夫士之異晏子所行是正禮也言唯卿得服大夫服我是¶
大夫得服士服又言已位卑不得&KR0025;大夫之法者是&KR0086;其直已¶
以斥時之失禮故孫辭略荅家老也家語曽子問此事孔¶
子云晏平仲可謂能辟害也不以已是而駮人之非孫辭以辟¶
咎義也夫家語雖未必是孔子之言要其辭合理故王肅與杜¶
皆為此&KR0003;鄭玄注雜記引此傳言晏子云唯卿為大夫此平仲之¶
謙也言䘮服服布麤衰斬衰三升義服斬衰三升半為母¶
服齊衰四升正服齊衰五升義服齊衰六升降服大功七升¶
正服大功八升義服大功九升降服小功十升正服小功十一升¶
義服小功十二升緦麻十五升去其半鄭注雜記云士為父斬¶
衰縷如三升半而三升不緝言縷之精麤如三升半成布而縷¶
三升故云麤衰在齊斬之間鄭又云士為母衰五升縷而四升¶
為兄弟衰六升縷而五升鄭玄以雜記之文士為父母兄弟之服¶
不得與大夫同皆縷細降一等其縷數與大夫同但雜記之文¶
<pb:KR1e0003_SBCK_022-17a>¶
記當時之制以當時大夫與士有異故為此解非杜義也十八年¶
注禮當至同盟　正義曰僖四年許男新臣卒傳曰葬之以侯¶
禮也凡諸侯薨于朝㑹加一等諸侯命有三等男加一等葬¶
之以侯禮此曹是伯爵與許男同當葬以公禮也彼許男之¶
卒不書于師此言卒于師者釋例曰若卒于朝㑹或書師或¶
書地者史之成文非義例所存也負芻以成十四年即位十五年¶
盟于戚十七年于柯&KR0092;襄五年于戚九年于戲十一年于亳城¶
北十六年于溴梁凡六同盟不數成公之盟溴梁是大夫去之是¶
為三劉炫以杜為誤非也　傳注彪晋至末臣　正義曰王¶
制云五嶽視三公四瀆視諸侯則諸侯於河神其辭不得稱臣¶
故解其意稱臣者以明上有天子言已是天子之臣以謙告神¶
也曽祖曽孫者曽為重義諸侯之於天子無所可重曽臣猶¶
末臣謙卑之意耳　注平隂至書圍　正義曰平隂城南有¶
防者地形猶在杜&KR0026;其跡而知之也言塹防門而守之明是齊人¶
自於門外作塹以固守也此平隂齊邑而言圍齊者沈氏云君¶
<pb:KR1e0003_SBCK_022-17b>¶
在故稱圉劉炫云案下傳范鞅門于雍門又門于&KR0045;門州綽門于¶
東閭旣門其三門即是圍事杜何知不以門于三門為圍必以禦¶
諸平隂為圍乎今刪㝎知不然者案上九年諸侯伐鄭傳稱門其¶
三門而經不稱圍則攻門非圍也此傳云塹防門而守之則是¶
被圍之道劉以門其三門為圍而規杜氏非也　注脰頸也正義¶
曰&KR0003;文云脰項也考工記云以脰鳴者又曰大體短脰數目顅脰¶
公羊傳稱宋萬&KR0366;閔公絶其脰鄭玄何休皆以脰為頸頸之與¶
項亦一物也　乃弛弓　正義曰下云其右具丙亦舎兵則此是¶
州綽弛弓也　甚雨及之　正義曰椘師南行有大雨&KR0025;北¶
而南逐及椘師　注&KR0084;者至彊弱　正義曰律吕雖有十二¶
其風有八八風者乾風不周坎風廣莫艮風調震風明庶巽風¶
清明離風景坤風凉兊風閶闔八方之風風别先有音曲揔吹律¶
吕以詠八方音曲今師曠以律吕&KR0084;南風音曲南風音㣲不與律¶
聲相應故云不競服虔以為卯酉以北律吕為北風以南為南風¶
與杜八風義違非杜義也　多死聲　正義曰服虔云南風¶
<pb:KR1e0003_SBCK_022-18a>¶
律&KR0148;不至故聲多死　注歳在至西北　正義曰歳星右行¶
於天大率一歳行一次二十八年歳在星紀距此十一年郤而數¶
之此年在豕韋豕韋一名娵訾當亥之次也周十二月夏之十¶
月其月又建亥故曰多在西北　注言天至人和　正義曰孟¶
子云天時不如地利地利不如人和　十九年公至自伐齊¶
正義曰徃年圍齊今以伐致傳旣不&KR0003;杜亦不解公羊傳曰此同¶
圍齊也何以致伐未圍齊也未圍齊則其言圍齊何抑齊¶
也曷為抑齊為其亟伐也其意言徃年同圍齊者實非圍¶
齊故以伐致案傳攻平隂齊侯塹防門而守之則是兵實圍齊不¶
淂如公羊&KR0003;也賈逵云圍齊而致伐以䇿伐勲也伐者加兵¶
之名圍則伐内之别圍伐終是一事不淂各有其勲何言䇿¶
伐勲也但圍是伐内之别此言至自伐齊僖二十九年言至自¶
圍許史異辭無義例　注世子至同盟　正義曰環以成¶
十年即位十五年&KR0038;佐盟于戚十七年自盟于柯&KR0092;十八年崔¶
杼于虚朾襄三年世子光于雞澤五年世子光于戚九年世¶
<pb:KR1e0003_SBCK_022-18b>¶
子光于戲十一年世子光于亳城北不數成公之世世子光猶四¶
同盟言三者襄五年戚盟不書經故杜不數劉炫以爲杜誤非¶
也　傳注邾田至邾田　正義曰邾在魯南田在漷水北今更¶
以漷水爲界取邾漷北之田㱕于魯也十六年命㱕侵田此年正¶
邾魯之界則此田舊是魯界邾人取以爲已有今日使之㱕魯¶
故曰取邾田也公羊傳曰其言自漷水何以漷爲竟也何言乎¶
以漷爲竟漷移也其意言邾魯以漷水爲竟漷水移入邾界¶
魯隨而有之賈服取以爲&KR0003;言刺晋偏而魯貪案傳晋命皈¶
侵田此田邾先侵魯追令反本何晋偏而魯貪公羊之&KR0003;不可¶
通也　注荀偃至之先　正義曰雜記云納幣一束束五兩¶
兩五㝷鄭玄云納幣謂昬禮納徴也十个爲束貴成數兩兩者¶
合其卷是謂五兩八尺曰尋一兩五尋則每卷二丈也合之則四¶
十尺今謂之匹猶匹偶之云彼雖主&KR0003;昬幣但經傳所言来帛¶
束錦者其束多少皆與彼同故云五匹爲束也吴子乗以十三¶
年卒乗獻此鼎於魯魯人因以其人名之謂之呉壽夢之¶
<pb:KR1e0003_SBCK_022-19a>¶
鼎今以此鼎賄荀偃也古之獻物必有以先之老子云雖有拱¶
抱之璧以先駟馬謂以璧為馬先也僖三十三年鄭啇人弦髙¶
以乗韋先牛十二犒師謂以韋為牛先也二十六年鄭伯賜¶
子展先路三命之服先八邑謂以車服為邑之先也皆以輕物先¶
重物此錦璧可執馬可牽行皆輕於鼎故以璧馬為鼎之先以輕¶
先重非以賤先貴鼎價未必貴於璧馬也　癉疽生&KR0337;於頭¶
正義曰&KR0003;文云癉勞病也疽癰也癰腫也&KR0337;頭創也然則傳言¶
荀偃病此疽腫腫潰遂生創於頭杜云癉疽&KR0086;創略言其病創¶
耳　百榖　正義曰榖之種&KR0011;多言百举成數也　注林鐘¶
至為名　正義曰月令季夏律中林鐘是林鐘六月之律名也¶
周語云景王&KR0005;鑄無射問律於泠州鳩對曰律所以立均出度¶
也古之神瞽考中聲而量之以制度律均鐘百官軌儀賈逵¶
云律謂六律六吕以均鐘大小清濁也考成也成平也平中和之¶
聲度律吕之長短以立均鐘以成和平之聲而百官之道淂¶
象而儀之是言度律吕長短然後鐘鑄鍾聲應律遂以律名¶
<pb:KR1e0003_SBCK_022-19b>¶
鐘此鐘聲應林鐘故以林鐘為名　稱伐則下等也　正義曰¶
諸侯之銘當言時計功魯之伐齊也借人之力功非已有妨民¶
農務不可謂時二者旣無可稱唯有&KR0025;行征伐可得稱伐勞耳¶
伐雖可稱若稱伐則&KR0025;大夫之例於三者為下等不足為功羙¶
也　注終言之　正義曰知終言之者以云尸諸朝非禮下始¶
云五月齊靈公卒莊公即位若非即位之後豈得尸戎子於朝於¶
傳終言之　注無黥刖之刑　正義曰婦人&KR0075;則閉之於宫犯¶
死不淂不殺而云婦人無刑知其於五刑之中無三等刑耳三等¶
墨劓刖也三等之刑墨輕刖重故举其輕重而略其劓也周禮謂之¶
墨尚書謂之黥黥墨為一故依尚書言黥也服虔云婦人&KR0025;¶
人者也故不為制刑及犯&KR0086;&KR0025;男子之刑也若與男子俱受黥刖¶
劓亦是婦人刑矣何獨主男子而婦人&KR0025;之也劉難服云犯淫則¶
男子割勢婦人閉宫豈淂&KR0025;男子乎　注禮之至君命　正¶
義曰傳言禮也則兵不伐喪必有常禮禮有此法故聞䘮即¶
還公羊傳曰還者何善辭也何善爾大其不伐䘮也此受命乎¶
<pb:KR1e0003_SBCK_022-20a>¶
君而伐齊則何大乎其不伐䘮大夫以君命出進退在大夫也何¶
休云禮兵不&KR0025;中御外臨事制冝唯義所在故善之是與左氏同¶
也榖梁傳曰還者事未畢之辭也不伐䘮善之也善之則何為¶
未畢也君不尸小事臣不專大名善則稱君過則稱已則民作¶
讓矣士匄外專君命故非之也然則為士匄者冝奈何冝樿帷¶
而㱕命乎介其意言待命乃還故杜言不必待君命所以排¶
榖梁也注大路至服路　正義曰二十四年穆叔如周王嘉其有¶
禮賜之大路與此並賜諸侯之卿其文皆云大路知大路天子所¶
賜車之㧾名也周禮巾車王之五路有玉路金路象路革路木路¶
又有服車五乗&KR0012;乗夏&KR0144;卿乗夏縵大夫乗墨車士乗棧車¶
庶人乗役車又曰凡良車散車不在等者其用無常周禮有此¶
文耳其封諸侯賜之以車則同姓以金路異姓以象路四衞以革¶
路蕃國以木路其賜諸侯之卿則無文釋例曰周官王之五路及¶
卿大夫士服車各有名又有良車散車不在等者其用無常謂此¶
上五路之良散當以出賜故言其用無常也傳通稱玉路金路為¶
<pb:KR1e0003_SBCK_022-20b>¶
大路及賜魯穆叔鄭子蟜當是革路若木路所以封四衛及蕃¶
國之君也而亦曰大路者據受王之殊錫皆举其㹅名或云先¶
或云次當各自以就數為差也杜言當是革路若木路者雖疑¶
不敢質謂當是此二路也必疑然者以服車稱車不稱路王若¶
賜之夏篆夏縵不應謂之為大路名之曰大路必在五路之中¶
矣金路象路乃賜同姓異姓之國君不可以賜其臣而傳稱列國¶
之卿當小&KR0038;之君固周制也位當小國之君則車亦可以同之¶
故疑是革路若木路也革路木路路之卑者亦稱大路者以受¶
王殊賜皆举其㧾名也若受之於君或稱先或稱次杜云以就¶
數為差者三命之卿就數三再命之卿就數二故鄭賜子展先路¶
三命之服子産次路再命之服是也若其不然王賜叔孫穆子¶
其車若是夏篆夏縵即與常車無異何故生弗敢乗及死¶
乃請以葬也郷飲酒禮者大夫之禮也工人卒&KR0084;主人獻工大¶
師則為之洗鄭玄云大夫若君賜之樂謂之大師為之洗尊之也¶
彼尊君賜樂謂二師為大夫師此尊王賜車謂王車為大路其意¶
<pb:KR1e0003_SBCK_022-21a>¶
類於彼也膏盲何休以天子車稱大路諸侯車稱路車大夫稱車¶
今鄭子蟜諸侯之大夫耳當與天子士同賜其車而名之曰大路¶
非正也孔子曰唯器與名不可以假人名不正則言不順於義左¶
氏為短案周禮天子衮冕上公亦稱衮冕天子析羽為旌諸侯¶
及大夫亦稱旌又天子樂官稱大師郷飲酒禮君賜樂亦稱¶
大師此皆名同於上則卿大夫大路何獨不可同之於天子大路¶
之名乎何休之難非也　見衛至乃登　正義曰杜於此注皆¶
周賈逵之&KR0003;服虔引彭仲博云齊&KR0082;誅衛呼而下與之言因可¶
取之無為揖之復令登城仲博以為齊侯號衛衛慙而下云問¶
守備焉問衞之守髙唐者衞無恩信故令守者以無備告齊¶
侯善其言故揖之乃命士卒登城服虔謂此&KR0003;近之案傳之次¶
第衞在城上號之乃下是衞下也問守備焉問衛也若其别問¶
餘人當云問其守者不淂云問守備也若齊侯揖之而命士¶
卒登城則士於此時已登矣何故下文方云殖綽工僂㑹夜縋納¶
師也衛已下城齊侯不即執取者或有所隔礙不淂取之漢未曹¶
<pb:KR1e0003_SBCK_022-21b>¶
操與馬超對語徐晃與関羽對語皆讎敵交言而不&KR0014;相取亦何¶
怪古之人乎　夜縋納師　正義曰二子因其無備先徃城上乃¶
&KR0025;城上縣䋲納師　注四章至救助正義曰控于大邦乃是載¶
馳五章而云四章者文十三年鄭子家賦載馳之四章義取控于¶
大&KR0022;意在五章而并賦四章彼注已云四章以下故於此略之詩注¶
云極至也今衞侯&KR0082;求援引之力助於大國之諸侯亦誰因乎由誰¶
至乎閔之故&KR0082;㱕問之　注蹷猶㧞也　正義曰蹷者倒也¶
樹倒必㧞根故云蹷猶㧞也父是親之極孝為德之本於父尚猶¶
不哀必是不&KR0014;爱人也已不爱人人亦不爱已人皆不愛必&KR0005;䘮家¶
知其不能保有宗嗣也　二十年注稱弟明無罪也　正義曰傳¶
言非其罪也則無罪之文明矣而云稱弟明無罪者賈逵以為稱¶
名罪其偪杜以鄭㱼有罪去弟以罪叚今此存弟非是罪黄之文¶
也言此以排賈氏也　傳盟于至故也　正義曰於絰服異則¶
稱同盟此齊成而盟不言同者徃年齊與晋平盟于大隧是齊已¶
服於晋矣非於此始服故不言同也晋以齊旣平和而召諸侯以¶
<pb:KR1e0003_SBCK_022-22a>¶
為此會傳解其為盟之意故云齊成也　注稱弟至二慶¶
正義曰稱弟者止為罪陳侯但陳侯之罪罪在信二慶故杜兼言¶
二慶耳稱弟不為罪二慶也釋例曰兄而害弟者稱弟以章兄¶
罪弟又害兄則去弟以罪弟身推此以&KR0026;其餘秦伯之弟鍼陳¶
侯之弟黄皆是兄害其弟者也秦伯有千乗之國而不能容¶
其母弟傳曰罪秦伯也㱕罪秦伯則鍼罪輕也陳侯不&KR0014;制禦臣¶
下使逐其弟傳曰言非其罪也非黄之罪則罪在陳侯示互舉之¶
文也　賦魚麗之卒章　正義曰魚麗詩小雅物其有矣者謂¶
言魚有鱨鯊鲂鯉并有旨酒也維其時矣者注云大平而後微¶
物衆多取之有時用之有道則萬物莫不多也二十一年注二¶
邑至之辭　正義曰杜解地邑自為其例言在者指知其䖏言¶
有者以示不審此言二邑在髙平者知其在髙平郡界耳又言¶
有者並不審其䖏也釋例曰漆髙平南平陽縣東北有漆郷閭丘¶
髙平南平陽縣西北有顕閭亭是二邑知在髙平而不審其地故¶
言有也諸侯之臣入其私邑而以之出奔者皆書為叛衛孫林父¶
<pb:KR1e0003_SBCK_022-22b>¶
宋華亥宋公之弟辰晋趙鞅荀寅等皆書為叛叛者背其本國¶
之大辭也此及莒牟夷邾黒肱亦以邑叛本國但叛来㱕魯據¶
其至魯為文而言來奔内外之辭言俱是叛而辭異耳且傳謂庶¶
其等為三叛人明其亦是叛也　注盈不至罪之　正義曰宣¶
十年齊崔氏出奔衞書其族也文八年宋司城来奔舉其官也又¶
十四年宋子哀來奔稱其字也皆為無罪不書其名則書名為罪¶
之文據傳盈無大罪故辨之不能防閑其母以取奔亡稱其名罪¶
之也不能防閑其母詩序文也周禮虎賁氏舎則守王閑又校人¶
謂馬廏為閑則閑是欄衞禁防之名也禮之防失若彼閑然論語云¶
大德不踰閑閑謂禮法言不能以禮法禁防母也　傳注計公至¶
二人　正義曰杜以姑為父之女昆弟姊是已之女昆故計公之年¶
以為寡者二人劉炫云案十二年傳云無女而有姊妹及姑姊妹¶
則古人謂姑為姑姊妹也而知此姑姊是襄公父之姊止一人耳不¶
淂云寡者二人今知不然者以襄公成公之子成公即位二年已令大¶
子公衡為質於椘及宋逃㱕則公衡年十五六矣成公即位之初¶
<pb:KR1e0003_SBCK_022-23a>¶
已三十有餘計至於今七十許歳其姊雖存年極老矣安可以妻¶
庶期劉以為成公之姊而規杜氏非也　子盍　正義曰鄭¶
玄服虔皆以盍為何不也　注給其至之人　正義曰昭七年¶
傳曰皁臣輿輿臣隷隷臣僚僚臣僕僕臣臺馬有圉牛有牧自¶
皁至牧有八等也其次謂庶其&KR0025;者魯給之以八等之人¶
軌度至徴也　正義曰謂使其臣信有軌則法度可明以為徴¶
驗也劉炫云軌法也行依法度而言有信也　夏書至念也¶
王義曰念玆在玆謂念此所行之事&KR0082;施於他得可施之在於此¶
身然後行之釋玆在玆釋除也謂有所除治於此前人之上亦當¶
在此身無有罪過然後除之名言玆在玆謂名此事言此事亦皆¶
當今可施於此猶若名此除盗言此除盗已能除盗是除盗之事¶
可施於此若已不能除盗遣人除盗是不可施於此也允出玆在¶
兹允信也謂誠信之心出於此身則善亦誠在此身也信由已壹¶
謂信實由已專壹然後善功可念此断章為義故與尚書本¶
文稍殊庶其非卿也正義曰公羊榖梁皆以邾莒之徒小國不¶
<pb:KR1e0003_SBCK_022-23b>¶
合有卿釋例曰公侯伯子男及其卿大夫士命數周官具有等差¶
當春狄時漸已變改是以仲尼丘明據時之冝仍其行事&KR0025;而¶
然之不復與周官同而先儒考合周官禮記各致異端今詳推¶
經傳國之大小皆據當時土地人民不復依爵故書&KR0087;椘之卿¶
而略於滕薛也諸侯大國之卿皆必有命固無所疑其㧾名亦曰¶
大夫也故經傳卿大夫之文相涉晋殺三卿而經書大夫邢丘之¶
會傳稱大夫亦皆卿也蜀之盟齊國之大夫溴梁之盟小邾之¶
大夫此不命一命之大夫故不書也命者謂其君正爵命之於¶
朝其宫室車旗衣服禮儀各如其命數則皆以卿禮書之於絰¶
衛之於晋不得比次國則邾莒&KR0142;鄫之属固以微矣此等諸&KR0038;¶
當時附隨大國不淂列於會者甚衆及其得列上不能自通於¶
天子下無暇扵備禮成制故與於會盟戰伐甚多唯曹之公子¶
首淂見於經其餘或命而禮儀不備或未加命數故皆不書之¶
也邾卑我之等其奔亡亦多所書唯數人而已知其合制者少¶
也又邾庶其等傳皆言非卿以地來雖賤必書紀裂繻来逆女¶
<pb:KR1e0003_SBCK_022-24a>¶
傳曰卿為君逆知此等㣲國亦應有卿有卿則應書於經徒以¶
卑&KR0728;制不合禮失禮之例&KR0142;降為夷華耦具官君子貴之至於¶
此等卿而不備禮亦所以見其略賤也諸儒以為邾莒無命卿旣¶
自違傳刘賈又云春秋之序三命以上乃書於經潁氏以為再¶
命称人傳曰叔孫昭子三命踰父兄昭公十年昭子始加三命而¶
先此叔孫皆自見經知所書皆再命也是杜大明春秋書卿名¶
氏之例以邾莒自當有卿若有再命則書名氏其不書於經皆¶
為禮不備故庶其非卿謂非再命之卿也　注繭緜衣正義曰¶
玉藻曰纊為繭緼為袍鄭玄云衣有著之異名也纊謂今之新¶
緜緼謂今纊及舊絮也然則繭是&KR0129;之别名謂新緜著袍故¶
云緜衣也置冰牀下使有寒&KR0148;其上加緜衣暑月多衣所以¶
示疾以范至政矣　正義曰桓是黶之謚大夫稱主誣欒¶
盈言盈以范氏為死桓主道范氏之意以&KR0074;主已死其家裘弱¶
故&KR0092;侮欒氏而專晋國之政矣　秋欒至叔羆　正義曰¶
如此傳文則欒盈出奔之後宣子始殺十子也晋語云平公六¶
<pb:KR1e0003_SBCK_022-24b>¶
年箕遺及黄淵嘉父作乱不克而死公乃問陽畢陽畢對曰論¶
逞志而虧君以乱&KR0038;者之後而去之是遂威而逺&KR0096;也欒氏¶
之誣晋國久矣欒書實覆宗殺厲公以厚其家若滅欒¶
氏則民威矣公許諾盡遂羣賊而使祁午及陽畢曲沃¶
逐欒&KR0313;如國語則先殺十子後逐欒盈與此異者賈逵云十子¶
皆欒&KR0313;之黨知范氏&KR0005;害欒氏故先為之作難討范氏不克¶
而死然則欒&KR0313;城著十子在國謀殺宣子不克宣子先殺之¶
乃使適著逐欒盈此傳先言欒盈後言其黨耳非是欒盈¶
旣奔之後殺十子也此傳言城著而遂逐之則是就著逐欒盈¶
國語言適曲沃逐欒盈者曲沃是欒氏之采邑蓋就著逐¶
其身適曲沃逐其家也　&KR0278;哉游哉　正義曰此小雅采¶
菽之篇案彼詩云&KR0278;㦲游哉亦是戾矣與此不同者蓋師讀¶
有異　有&KR0116;至順之　正義曰此詩大雅抑之篇惠我至¶
保之　正義曰此詩周頌烈文之篇　注逸書至安之¶
正義曰此引書曰夏書㣧征之文也彼作聖有謨訓此云惠訓¶
<pb:KR1e0003_SBCK_022-25a>¶
不倦則本當作訓但杜以傳作聖有謩勲故順傳文解之劉背¶
傳文而規杜氏非也　殊殛而禹興　正義曰尚書稱堯使鯀¶
治水九載績用不成乃求得舜而徴用之歴試三年乃禪以位¶
舜典羙舜之功象以典刑之下始云流共工于幽洲放驩兠于崇¶
山竄三苗于三危殛鯀于羽山四罪而天下咸服孔安國云作者¶
先叙典刑而連引四罪明皆徴用所行於此㧾見之是言舜&KR0004;¶
被徴用先誅鯀而後举禹故言鯀殛而禹興僖三十三年傳¶
曰舜之罪也殛鯀其举也興禹洪範云鯀則殛死禹乃嗣興皆¶
言誅鯀乃舉禹而鄭玄注尚書以為禹治水旣畢乃流四¶
凶言其先舉禹而後誅鯀旣違經傳之文且復於理不當故¶
王肅難云禹治水而後以鯀為無功而殛之是為用人子之功¶
而流放其父則為禹之勤勞適使父殛舜失五典克&KR0025;之義禹¶
陷三千莫大之罪進退無據迂亦甚㦲注大甲至大德正¶
義曰大甲湯孫卋本紀文也書序云大甲旣立不明伊尹放諸桐¶
宫三年復㱕于亳思庸伊尹作大甲三篇是大甲&KR0014;自改悔伊¶
<pb:KR1e0003_SBCK_022-25b>¶
尹復之事也　注大君謂天王　正義曰進言於王而稱大君¶
知大君謂天王也大君君之大者故以為天子易云大君有命亦¶
謂天子也注尉氏討姦之官　正義曰㱕死尉氏猶言㱕死於¶
司敗明尉氏主刑人故為討姦之官周禮司寇之属無尉氏之¶
官蓋周室旣衰官名改易於時有此官耳其司敗亦非周禮之¶
官名也　使司至氏者　正義曰周官司寇掌詰姦慝刑暴亂¶
當使司寇而此云司徒者以司徒掌㑹萬民之卒伍以&KR0120;徒役¶
以比追胥以此追寇盗是其所掌獲得罪人乃使司寇刑之耳¶
㑹朝至亂也　正義曰經訓常也法也㑹以訓上下之則朝以¶
正班爵之義是㑹朝為禮之常法也政待禮而行猶人須車¶
以載禮是政之車輿也禮運云政者君之所以蔵身也言政行於¶
外身蔵其中政是身之所守也怠慢於禮則政無車無車則政¶
不行是失政也君旣失政則身無所守失政則身不立是其所以¶
亂也　注四子晋大夫　正義曰國語陽畢對公公許語盡逐¶
群賊謂此之　子為至勇也正義曰子斥宣子也子&KR0014;為彼¶
<pb:KR1e0003_SBCK_022-26a>¶
<pb:KR1e0003_SBCK_022-27a>¶
食者半諸侯之地方四百里諸伯之地方三百里其食者三之¶
一諸子之地方二百里諸男之地方百里其食四之一鄭玄云¶
其食者半三之一四之一者土均均&KR0022;國地貢輕重之等必¶
&KR0085;其國禮俗䘮紀祭祀之用乃貢其餘大國貢重正之也¶
小國貢輕字之也此是諸侯之國貢王之差也司勲職云凡頒賞地三¶
之一食鄭玄云賞地之稅三分計稅王食其一二全入於臣此采¶
邑貢王之數也然則諸侯之臣受其采邑者亦當三分之一而¶
㱕於公故云古者家其國邑言以國邑為已之家有貢於公¶
者是減已而貢之故以重賦為罰言重倍其賦當以三分而¶
二入公也　注少正鄭卿官也　正義曰十九年傳云立子産為¶
卿知少正是鄭之卿官名也春秋之時官名變改周禮無此名也¶
注朝正正義曰言以㑹歳終則歳事終以至正月朝正也朝¶
正二十九年傳文也　注酒之至甞酎正義曰月令孟夏天¶
子飲酎用禮樂鄭玄云酎之言醇也謂重釀之酒也春酒至此¶
始成與群臣以禮樂飲之於朝正尊卑也彼言飲酎當是夏祭¶
<pb:KR1e0003_SBCK_022-27b>¶
之後此言甞酎謂見於夏&KR0021;故云與執膰焉謂祭未受胙¶
肉也　注口實至而已　正義曰但有徴責之言實於口也服虔云¶
實謂譴讓也　注四時至盛也　正義曰少牢饋食禮者諸¶
侯之大夫時祭之禮也是時&KR0021;用少牢今公孫黒肱使黜官薄祭¶
故時祭用特羊殷祭乃少牢諸侯之大夫止用少牢而禮器云君¶
子大牢而&KR0021;謂之禮匹士大牢而祭謂之攘鄭玄云君子謂大夫¶
以上是大夫之&KR0021;有用大牢時也又雜記云上大夫之虞也少年¶
卒哭成事附皆大牢據此二文大得用大牢者禮器之文據¶
天子大夫故也雜記據䘮祭故進用一等士䘮禮士遣奠用少¶
牢是也大夫無禘袷而云殷三年&KR0021;者禮記言大夫有善於君¶
袷及五卋是大夫有功或淂褅袷也劉炫云禮器云君子大牢而¶
祭謂之禮匹士大牢而祭謂之攘鄭玄云君子謂大夫以上是大夫¶
祭有用大牢時也雜記云大夫之虞也皆少牢卒哭與祔皆大牢¶
䘮祭有大牢明吉&KR0021;亦有也此言特羊必是時祭殷以少牢明¶
是三年一為大祭猶天子諸侯禘也禮大夫時祭少牢大祭大牢¶
<pb:KR1e0003_SBCK_022-28a>¶
今黒肱全減之也　詩曰至有焉　正義曰詩大雅抑之篇侯¶
維也言謹慎尒身唯在依法度用此以戒不億度之事鄭子¶
張其有此詩之義焉言生在敬戒是慎法度也貴而能貧是¶
戒不虞也　注交怨至明也　正義曰若游氏報殺此人則¶
人知其父&KR0013;殺其父所以見殺為奪人妻故也報殺則人知其¶
父非是父之行不脩益明也¶
春秋正義卷第二十二¶
　　　　　　　　　　　計一万九千四百四十四字¶
<pb:KR1e0003_SBCK_022-28b>¶
#+PROPERTY: JUAN 22
#+PROPERTY: FILE SB05n0584-022春秋胡氏傳-卷二十二.
<pb:KR1e0003_SBCK_022-1a>¶
春秋傳卷第二十二¶
　　　　襄公中¶
十有二年春王三月莒人伐我東鄙圍台季孫宿帥師救台遂入鄆¶
鄆莒邑也遂者生事也入者逆詞也大夫無遂事受命而救台不¶
受命而入鄆惡季孫宿之擅權使公不得有爲於其國也或曰古¶
者命將得專制閫外之事有可以安國家利社稷者專之可也曰¶
此爲境外言之也台在&KR0022;域之中而專行之非有無君之心者不¶
敢爲也昭公逐定無正夫豈一朝一夕之故哉其所由來者漸矣¶
夏&KR0051;侯使士魴來聘秋九月吴子乗卒冬楚公子貞帥師侵宋公如¶
&KR0051;¶
十有三年春公至自&KR0051;夏取邿秋九月庚辰楚子審卒冬城防¶
十有四年春王正月季孫宿叔老㑹&KR0051;士匄齊人宋人衛人鄭公孫¶
蠆曹人莒人邾人滕人薛人杞人小邾人㑹吴于向¶
　使舉上客而叔老並書者以内卿行則不得不書矣季孫宿以卿¶
<pb:KR1e0003_SBCK_022-1b>¶
爲介而不使之免叔老介於宿而不敢避蓋兩失之雖&KR0051;人輕其¶
幣而敬其使於君命使人之體豈爲得哉¶
二月乙未朔日有食之夏四月叔孫豹㑹&KR0051;荀偃齊人宋人衛北宫¶
括鄭公孫蠆曹人莒人邾人滕人薛人杞人小邾人伐秦巳未衛侯¶
出奔齊¶
按左氏衛&KR0478;殖將死語其子曰吾得罪於君名在諸侯之䇿曰孫¶
　林父&KR0478;殖出其君夫所謂諸侯之䇿則列國之史也諸侯則若&KR0051;¶
　&KR0002;魯是也史則&KR0002;&KR0051;之乗魯之春秋是也今春秋書衛侯岀奔齊¶
　而不曰孫林父&KR0478;殖岀其君者蓋仲尼筆削不因舊史之文也欲¶
　知經之大義深考舊文筆削之不同其得之矣或曰孫&KR0478;出君衆¶
　所同疾史䇿書之是也聖人曷爲掩姦藏惡不&KR0064;其罪而以歸咎¶
　人主何哉曰臣而逐君其罪巳明矣人君擅一國之名寵神之主¶
　而民之望也愛之如父母仰之如日月敬之如神明畏之如雷霆¶
　何可出也所爲見逐無乃肆於民上縱其淫虐以棄天地之性乎¶
<pb:KR1e0003_SBCK_022-2a>¶
故衛衎出奔使祝宗告亡且告無罪而定姜曰有罪&KR0002;何告無春¶
秋端本清源之書故不書所逐之臣而以自奔爲名所以警乎人¶
君者爲後丗鑒非聖人莫能修之爲此&KR0011;也¶
莒人侵我東鄙秋楚公子貞帥師伐吴冬季孫宿㑹&KR0051;士匄宋華閱¶
衛孫林父鄭公孫蠆莒人邾人于戚¶
十有五年春宋公使向戍來聘二月己亥及向戍盟于劉劉夏逆王¶
后于齊¶
劉夏何以不稱使不與天子之使夏也昬姻人倫之夲王后天下¶
之母劉夏士也士而逆后是不重人倫之本而輕天下之母矣然¶
則何使卿往逆公監之禮也官師從單靖公逆王后于齊書劉夏¶
而不書靖公是知卿往逆公監之禮也春秋昬姻得禮者常事不¶
書¶
夏齊侯伐我北鄙圖成公救成至遇季孫宿叔孫豹帥師城成郛秋¶
八月丁巳日有食之邾人伐我南鄙冬十有一月癸亥&KR0051;侯周卒¶
<pb:KR1e0003_SBCK_022-2b>¶
<pb:KR1e0003_SBCK_022-2b>¶
&KR0051;人執莒子邾子以歸齊侯伐我北鄙夏公至自㑹五月甲子地震¶
叔老㑹鄭伯&KR0051;荀偃衛&KR0478;殖宋人伐許秋齊侯伐我北鄙圍成大雩¶
冬叔孫豹如&KR0051;¶
十有七年春王二月庚午邾子牼卒宋人伐陳夏衛石買帥師伐曹¶
秋齊侯伐我北鄙圍桃髙厚帥師伐我北鄙圍防九月大雩宋華臣¶
出奔陳冬邾人伐我南鄙¶
十有八年春白狄來¶
劉敞曰夷狄於中國無事焉其於天子丗一見則諸侯雖善其交¶
際不得而通也是以春秋亦不與其朝不與其朝者懲淫慝一内¶
外也周公致太平越裳氏重九譯而獻其白雉公曰君子德不及¶
　焉不享其贄此乃天子而讓也況列國之君乎守藩之臣乎¶
夏&KR0051;人執衛行人石買秋齊師伐我北鄙冬十月公㑹&KR0051;侯宋公衛¶
侯鄭伯曹伯莒子邾子滕子薛伯&KR0142;伯小邾子同圍齊¶
　凢侵伐圍入未有書同者而獨於此書同圍齊何也齊環背盟棄¶
<pb:KR1e0003_SBCK_022-3a>¶
好陵虐神主肆其暴橫數伐鄰國觀加兵於魯則可見矣諸侯所¶
共惡疾故同心而圍之也同心圍齊其以伐致何也見齊環無道¶
冝得惡疾大諸侯之伐而免其圍齊之罪詞也春秋於此有沮橫¶
逆抑強暴之意孟子曰國必自伐而後人伐之自作孽不可逭其¶
齊侯環之謂矣尚誰懟哉¶
曹伯&KR0018;芻卒于師楚公子午帥師伐鄭¶
十有九年春王正月諸侯盟于祝柯&KR0051;人執邾子公至自伐齊取邾¶
田自漷水季孫宿如&KR0051;葬曹成公夏衛孫林父帥師伐齊秋七月辛¶
卯齊侯環卒&KR0051;士匄帥師侵齊至榖聞齊侯卒乃還¶
&KR0150;齊地也還者終事之詞古之爲師不伐喪大夫以君命出境有¶
可以安國家利社稷者則專之可也丗衰道微&KR0064;行交作利人之¶
難以成其私欲者衆矣士匄乃有惻隱之心聞齊侯卒而還不亦¶
善乎或曰君不尸小事臣不專大名爲士匄者宜墠帷而歸命乎¶
介則非矣使士匄未出&KR0051;境如是焉可也巳至齊地則進退在士¶
<pb:KR1e0003_SBCK_022-3b>¶
匄矣猶欲墠帷而歸命乎介則非古者命將不從中覆專制境外¶
之意而況喪必不可伐非進退可疑而待請者故至榖聞齊侯卒¶
乃還善之也¶
八月丙辰仲孫蔑卒齊殺其大夫髙厚鄭殺其大夫公子嘉¶
按左氏初盜殺鄭三卿於西宫之朝公子嘉知而不言旣又欲起¶
楚師以去諸大夫故楚人伐鄭至于純門而返至是嘉之爲政也¶
專國人患之乃討西宮之難與純門之師子展子西率國人殺嘉¶
而分其室不稱鄭人者嘉則有罪矣而子展子西不能正以王法¶
肆諸市朝與衆同棄乃利其室而分之有私意焉故稱國以殺而¶
　不去其官此春秋原情定罪之意¶
冬葬齊靈公城西郛叔孫豹㑹&KR0051;士匄于柯城武城¶
二十年春王正月辛亥仲孫速㑹莒人盟于向夏六月庚申公㑹&KR0051;¶
侯齊侯宋公衛侯鄭伯曹伯莒子邾子滕子薛伯杞伯小邾子盟于¶
澶淵秋公至自㑹仲孫速帥師伐邾蔡殺其大夫公子爕蔡公子履¶
<pb:KR1e0003_SBCK_022-4a>¶
出奔楚¶
按左氏初蔡文侯欲事&KR0051;曰先君與於踐土之盟&KR0051;不可棄且兄¶
弟也畏楚不能行而卒楚人使蔡無常公子爕求從先君以利蔡¶
謀國之合於義者也國人乃不順焉而殺爕此何罪矣故稱國而¶
不去其官公子履其母弟也進不能正國退不能逺害懼禍而奔¶
從於夷狄書者罪之也¶
陳侯之弟黃岀奔楚叔老如齊冬十月丙辰朔日有食之季孫宿如¶
宋¶
二十有一年春王正月公如&KR0051;邾庶其以漆閭丘來奔¶
庶其邾大夫也春秋小國之大夫不書其姓氏微也其以事接我¶
則書其姓氏謹之也莒慶以大夫即魯而圖㛰接我不以禮者也¶
邾庶其以地叛其君而來奔接我不以義者也以欲敗禮則身必¶
危以利棄義則國必亂春秋禮義之大宗故小國之大夫接我以¶
利欲則特書其姓氏謹之也漆一邑閭丘一邑而不言及者庶其¶
<pb:KR1e0003_SBCK_022-4b>¶
之私邑所受於君而食之者也此叛臣何以不書叛書名書地而¶
&KR0060;邑叛君之罪見矣夫棄夷狄從諸夏其慕義之心疑可與也然¶
有據城以求援者君子猶以爲不可受而況鄰國乎書來奔而魯¶
受叛臣納其地之罪亦見矣¶
夏公至自&KR0051;秋&KR0051;欒&KR0313;出奔楚九月庚戍朔日有食之冬十月庚辰¶
朔日有食之曹伯來朝公㑹&KR0051;侯齊侯宋公衛侯鄭伯曹伯莒子邾¶
子于商任¶
二十有二年春王正月公至自㑹夏四月秋七月辛酉叔老卒冬公¶
㑹&KR0051;侯齊侯宋公衛侯鄭伯曹伯莒子邾子薛伯&KR0142;伯小邾子于沙¶
隨¶
按左氏㑹于商任錮欒氏也㑹于沙隨復錮欒氏也古者大夫去¶
　國君不掃其社稷不係纍其子弟不收其田邑使人導之出疆又¶
先之於其所往勑五典厚人倫也今&KR0051;不念欒氏丗勲而逐盈又¶
將搏執之而命諸侯無得納焉則亦過也楚逐申公巫臣子反請¶
<pb:KR1e0003_SBCK_022-5a>¶
以重幣錮之楚子曰止彼若能利國家雖重幣&KR0051;將可乎若無益¶
於&KR0051;&KR0051;將棄之何勞錮焉其賢於商任沙隨之謀逺矣¶
公至自㑹楚殺其大夫公子追舒¶
二十有三年春王二月癸酉朔日有食之三月己巳&KR0142;伯匄卒夏邾¶
卑我來奔葬杞孝公陳殺其大夫慶虎及慶寅¶
按左氏慶虎無道求專陳國&KR0064;蔑其君畏公子黃之偪而愬諸楚¶
　曰與蔡司馬同謀楚人以爲討公子黃奔楚愬之二慶以陳叛楚¶
　屈建圍陳殺二慶夫人君擅一國之利&KR0020;使權臣&KR0064;蔑其身而不¶
能逺欲去其親而不能保&KR0626;愬之於大國而不能辨至因夷狄之¶
力然後能克則非君人之道也故二慶之死稱國以殺公子黃之¶
　出特以弟書者譏歸陳侯也凢此皆春秋端夲之意¶
陳侯之弟黃自楚歸于陳&KR0051;欒盈復入于&KR0051;入于曲沃¶
　欒氏&KR0051;室之丗臣故盈雖出奔猶繫於&KR0051;復入者甚逆之詞爲其¶
　旣絕而復入也曲沃者所食之地當是時權寵之臣各以利誘其¶
<pb:KR1e0003_SBCK_022-5b>¶
　下使爲之用至於殺身而不避莫知有君臣之分者也故聞語欒¶
孺子者則或泣或歎以爲得主而爲之死猶不死也盈從之遂入¶
　絳乗公門&KR0002;非天棄欒氏又有范鞅之謀&KR0051;亦殆矣原其失在於¶
錮之甚急使無所容於天地之間是以至此極春秋備書之以見¶
人而不仁疾之巳甚亂也其爲後丗鑒豈不深切著明也哉¶
秋齊侯伐衛遂伐&KR0051;八月叔孫豹帥師救&KR0051;次于雍榆巳卯仲孫速¶
卒冬十月乙亥臧孫紇出奔邾&KR0051;人殺欒盈齊侯襲莒¶
二十有四年春叔孫豹如&KR0051;仲孫羯帥師侵齊夏楚子伐吴秋七月¶
甲子朔日有食之旣齊崔杼帥師伐莒大水八月癸巳朔日有食之¶
公㑹&KR0051;侯宋公衛侯鄭伯曹伯莒子邾子滕子薛伯&KR0142;伯小邾子于¶
夷儀冬楚子蔡侯陳侯許男伐鄭公至自㑹陳鍼宜咎出奔楚叔孫¶
豹如京師大饑¶
古有救災之政&KR0002;國凶荒或發廪以賑乏或移粟以通用或徙民¶
以就食或爲粥溢以救餓莩或興工作以聚失業之人緩刑舎禁¶
<pb:KR1e0003_SBCK_022-6a>¶
弛力薄征索&KR0017;神除盜賊㢮射侯而不燕置廷道而不修殺禮物¶
而不備雖有旱乾水溢民無菜色所以備之者如此其至是年秋¶
有隂沴之災而冬大饑蓋所以賑業之者有不備矣故書之以爲¶
戒¶
二十有五年春齊崔杼帥師伐我北鄙夏五月乙亥齊崔杼弑其君¶
光¶
齊莊公見弑賈舉州綽等十人皆死之而不得以死節稱何也所¶
謂死節者以義事君責難陳善有所從違而不苟者是也雖在屬¶
車後乗必不肯同入崔氏之宫矣若此十人者獨以勇力聞皆逢¶
君之惡從於昬亂而莊公嬖之者死非其所比諸匹夫匹婦自經¶
於溝瀆而莫之知者猶不逮也晏平仲曰君民者豈以陵民社稷¶
是主臣君者豈爲其口實社稷是養故君爲社稷死則死之爲社¶
稷亡則亡之若爲巳死而爲巳亡非其私暱誰敢任之此十人者¶
眞其私暱任此冝矣雖殺身不償責安得以死節許之哉¶
<pb:KR1e0003_SBCK_022-6b>¶
公㑹&KR0051;侯宋公衛侯鄭伯曹伯莒子邾子滕子薛伯杞伯小邾子于¶
夷儀¶
諸侯㑹于夷儀將以討齊齊使隰鉏請成慶封如師男女以班賂¶
&KR0051;侯以宗器樂器自六正五吏三十帥三軍之大夫百官之正長¶
師旅及處守者皆有賂&KR0051;侯許之夫&KR0051;夲爲報朝歌之役來討及¶
㑹夷儀旣聞崔杼之弑則冝下令三軍建而復斾聲於齊人問莊¶
公之故執崔杼以戮之謀於齊衆置君以定其國示天討之義則¶
方伯連帥之職修矣今乃知賊不討而受其賂則是與之同情也¶
故春秋治之如下文所貶云¶
六月壬子鄭公孫舎之帥師入陳秋八月己巳諸侯同盟于重丘¶
崔杼旣弑其君矣&KR0051;侯受其賂而許之成故盟于重丘特書曰同¶
公至自㑹衛侯入于夷儀¶
鄭伯突入于櫟衛侯入于夷儀其入則一或名或不名者鄭伯奪¶
正以立而國人君之諸侯助之不知其義不可以有國也故特書¶
<pb:KR1e0003_SBCK_022-7a>¶
其名著王法以絕之衛侯蔑其&KR0193;卿失國出奔固不爲無罪矣然¶
有丗叔儀以守有母弟鱄以出或撫其内或營其外有歸道焉則¶
其義猶未絕也故止書其爵而不名及&KR0478;喜弑剽復歸于衛然後¶
書名此聖人俟其改過遷善不輕絕人之意曽子曰夫子之道忠¶
恕而巳此&KR0011;是也¶
楚屈建帥師滅舒鳩冬鄭公孫夏帥師伐陳十有二月吴子遏伐楚¶
門于巢卒¶
巢南國也其言門于巢卒者吴子將伐楚引師至巢入其門巢人¶
射諸城上矢中吴子而卒非吴子之自輕而見殺也古者入境必¶
假道過門必釋甲入國則不馳或曰古者大國過小邑小邑必飾¶
城而請罪亦非巢之輕以一矢相加不飾城而請罪也¶
二十有六年春王二月辛卯衛&KR0478;喜弑其君剽¶
喜嘗受命於其父使納獻公以免逐君之惡衛侯出入皆以爵稱¶
於義未絶而剽以公孫非次而立又未有&KR0003;焉則喜之罪應末滅¶
<pb:KR1e0003_SBCK_022-7b>¶
矣亦以弑其君書何也弈者舉棋不定不勝其耦況置君乎於衎¶
則殖也岀之喜也納之於剽則殖也立之喜也弑之是弈棋之不¶
&KR0002;也不思其終亦甚矣故聖人特正其爲弑君之罪示天下後丗¶
使知愼於廢立之際而不敢忽也霍光以大義廢昌邑立宣帝猶¶
有言其罪者而朝廷加肅況私意耶范粲&KR0074;彝之徒殺身不顧君¶
子所以深取之者知春秋之旨矣¶
衛孫林父入于戚以叛甲午衛侯衎復歸于衛¶
按左氏孫林父以戚如&KR0051;書曰入于戚以叛者著其據土背君之¶
罪也臣之禄君實有焉專禄以周旋戮也衛侯出奔齊入于夷儀¶
告以爵稱今旣復歸而得國矣乃書其名何也人之有德慧智術¶
者甞存乎疢疾衛侯淹恤在外十有二年困於心衡於慮乆矣此¶
生於憂患之時而一旦得國失信無刑猶夫人也則是困而弗革¶
雖復得國猶非其國也此見春秋俟人改過之深而責人自棄之¶
重欲其強於爲善之意也¶
<pb:KR1e0003_SBCK_022-8a>¶
夏&KR0051;侯使荀吴來聘公㑹&KR0051;人鄭良霄宋人曹人于澶淵秋宋公殺¶
其丗子痤¶
　殺丗子母弟直稱君者甚之也宋寺人伊戾爲太子内師無寵&KR0626;¶
　於宋公而殺之則賊丗子痤者寺人矣而獨甚宋公何哉&KR0626;言之¶
　得行也必有嬖妾配適以惑其心又有小人欲結内援者以爲之¶
　助然後愛惡一移父子夫婦之閒不能相保者衆矣尸此者其誰¶
乎&KR0051;獻之殺申生宋公之殺痤直稱君者春秋正其本之意¶
&KR0051;人執衛&KR0478;喜八月壬午許男&KR0478;卒于楚冬楚子蔡侯陳侯伐鄭葬¶
許靈公¶
<pb:KR1e0003_SBCK_022-8b>¶
