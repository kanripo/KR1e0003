# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 28
<pb:KR1e0003_SBCK_028-1a>¶
春秋正義&KR0195;第二十八　昭公¶
　　國子祭酒上護軍曲阜縣開國子臣孔　穎逹　等奉¶
　　勑撰¶
八年注以首至卋子　正義曰招與公子過共殺偃師而立公子¶
留及椘殺徵師&KR0468;出奔鄭招乃㱕罪扵過而使陳人殺之及椘¶
師来討招又推過為首淂免重責不死而放之扵越是以招為&KR0025;¶
罪也君其&KR0025;招之詐如椘之意則冝書過殺偃師由是仲尼知其¶
實狀以招為首傳言書曰陳侯之弟招殺陳卋子偃師罪在招也¶
是仲尼新意以招為首&KR0086;也&KR0025;殺例者&KR0025;两下相殺之例也釋例¶
曰大臣相殺死者無罪則两称名氏以示殺者之罪王札子殺召¶
伯毛伯是也若死者有罪則不称殺者名氏晋殺其大夫陽䖏父¶
是也然則卋子雖是副主猶是人臣&KR0025;此人臣相殺之例故称弟¶
以見殺者之罪也又称卋子以見卋子亦人臣也鄭叚去弟陳招¶
不去弟者釋例云陳招殺兄之子然不推刃扵其兄故以首&KR0086;称¶
弟称名&KR0025;两下相殺也是言招罪輕扵害兄故存弟也　注襄¶
<pb:KR1e0003_SBCK_028-1b>¶
二至于宋　正義曰溺以襄五年即位爾来陳常&KR0025;椘唯有襄¶
二十七年大夫與魯同盟于宋刘炫云徃年衞侯&KR0086;卒杜云元年¶
大夫盟于䝞此不數䝞以杜爲上下自相及今知不然者以&KR0576;于宋¶
經有明文故指之䝞&KR0576;文不見經故不數也其衞侯&KR0086;更無&KR0576;䖏¶
唯有䝞盟故數之刘不尋杜意而規其過非也　注革車至闕¶
也　正義曰傳称革車千乗是大蒐也十一年大蒐于此蒲二¶
十二年大蒐于昌間定十三年十四年大蒐于比蒲皆云大蒐此¶
不云大知經闕文也釋例云紅之蒐傳言革車千乗所以示大¶
蒐也而經不書大諸事同而文異傳不曲言經義者直是時史之¶
闕略仲尼略而&KR0025;之春秋不可錯綜經文此之&KR0011;也刘賈頴云蒐¶
于紅不言大者言公大失權在三家也十一年蒐于比蒲經書大蒐¶
復云書大者言大衆盡在三家隨文造意以非例爲例不復知其自違也¶
注招之黨椘殺之　正義曰孔奐之爲招黨傳無其文正以殺称¶
名氏是有罪之文知其是招黨也文七年宋人殺其大夫傳曰¶
不称名衆也且言非其罪也無罪不称名知称名爲有罪矣若使¶
<pb:KR1e0003_SBCK_028-2a>¶
孔奐無罪仲尼必當変文但此非常例先無定制不知其&KR0005;何所¶
称也執招殺奐皆是椘人為之承上椘師滅陳之下是椘可知不¶
復每文書椘杜以注文隔故言椘殺以明之不言殺陳大夫者殺¶
他國之臣例不書爵宣十一年椘人殺陳夏徴舒是其&KR0011;也此執¶
招殺奐皆滅陳乃為之故依次而書書在滅陳之下　注嬖人¶
至故書　正義曰賈服以葬哀公之文在殺孔奐之下以為椘¶
葬哀公故杜辯之&KR0061;克葬之案傳克&KR0082;殺馬毁玉椘人&KR0005;&KR0082;殺克¶
不得為椘葬之若是椘葬冝云椘人葬陳哀公當如齊侯葬紀伯¶
&KR0078;不淂直言葬也且諸言葬某公者皆是魯徃會葬之文大夫不¶
淂書名言其所為之事而巳故云魯徃會故書也案傳袁克之¶
葬乃是私竊葬之而魯淂會者諸侯之卒告卒不告葬但葬有¶
常期知卒即徃會之未必淂以禮&KR0025;赴也　傳注魏榆晋地¶
正義曰服虔云魏邑榆州里名襄二十三年&KR0361;孫豹次于雍榆雍¶
榆地名知魏榆亦地名　民聽濫　正義曰或民聽濫失¶
實無言而妄称有言也　詩曰至謂乎　正義曰小雅雨無¶
<pb:KR1e0003_SBCK_028-2b>¶
正之篇也可哀愍㦲彼不&KR0014;言之人其所言者非不&KR0025;舌是出但¶
其言僣而無徵唯扵巳身是病以不能言而自病其身是可哀也¶
可嘉羙矣彼能言者巧為言語如水之轉流然其言信而有徵自¶
便其身處休羙之地以言能而自䖏其羙地故可嘉也此能言䖏¶
休者其是子野之謂乎　注哿嘉至小異　正義曰詩毛傳¶
云哿可也哿無正訓以其字&KR0025;加&KR0025;可故各以意訓耳此詩上文¶
云聽言則荅讃言則退然後次此哀㦲故杜以哀㦲不&KR0014;言覆上¶
僣言見退謂言而不見信被黜退者也哿矣&KR0014;言覆上聽言則荅¶
謂言可&KR0234;用見應荅者也以其言可嘉善信而有徴故自取安逸¶
䖏休羙也師曠因公之問其言流轉終皈于諌其言實巧故以比¶
巧言如流也據今毛鄭解詩哀㦲不能言者䝨人不&KR0014;言也不能¶
以其正道曲&KR0025;君心故身見困病哿矣能言乃指時卋所謂&KR0014;言¶
者巧言&KR0025;俗如轉流矣阿䛕順旨不依正法淂使身居休羙与此¶
所引意異故言當&KR0361;向時詩義如此与今&KR0003;詩者小異隱元年注¶
云詩人之作各以情言君子論之不以文害意故春秋傳引詩不¶
<pb:KR1e0003_SBCK_028-3a>¶
皆与今&KR0003;詩者同他皆放此然則引詩断章取義淂異扵本而云¶
&KR0361;向時詩義如此者但&KR0361;向此言在孔子刪詩之前与刪詩之後其¶
義或異故云&KR0361;向时詩義如此隱元年論詩者君子之言君子即丘¶
明也其言則刪詩之後乃与詩&KR0003;不同故云引詩断章此杜大略¶
而言其實未脩之前有引詩亦有断章者　注經書辛丑&KR0025;¶
赴　正義曰經云辛丑傳言辛亥經傳異者多是傳實經虚故¶
言&KR0025;赴長歴四月戊戌朔四日辛丑十四日辛亥一月之内有此二日¶
故不云日誤　注疑為至發之　正義曰襄十一年椘人執¶
鄭行人良霄傳称書曰行人言使人也此復發傳故言重發之也¶
釋例曰行人有六而發傳有三者囚良霄以顕其称行人因于徵¶
師以示其非罪因魯&KR0361;孫婼以同外内大夫則餘三人皆隨例而¶
為義也　将往至陈氏　正義曰將往子良之家也又數人¶
告不復敢白子良之家遂如陈氏服䖍云將往者欲往到陈氏間¶
助子良攻我意謬甚也注周書至勉也　正義曰周公戒¶
康&KR0361;當施惠扵不肯施惠者&KR0134;勉其不能勉力者今子良不能¶
<pb:KR1e0003_SBCK_028-3b>¶
勉力為善欲令&KR0074;子&KR0134;勉之故引此書也茂勉也釋詁文　頃¶
正義曰謚法袛動進懼曰頃　注壬午至月誤　正義曰杜以¶
長歴校之十月乙丑朔十八日淂壬午也十一月無壬午經書百歴与¶
經合知傳言十一月者誤也　注輿衆至哀公　正義曰就¶
衆嬖之内特举&KR0061;克之名知克是嬖人之貴者也葬無殺馬毀玉¶
之法知欲以非禮厚葬哀公也服虔云一曰馬陈侯所乗馬玉陈¶
侯所佩玉故殺馬毁玉不欲使椘淂之事亦有似知不然者椘旣¶
滅陈制為己有克不能私藏馬玉欲残毁之故不&KR0025;　對曰至椘¶
國　正義曰致死禮者欲為郟敖致死殺&KR0149;王也穿封戍旣臣¶
事靈王而為此悖言追恨不殺君者以明在君為君之義見己忠¶
直若如今日有人欲謀靈王已必致死殺之此對是諂非悖也¶
注顓至水滅正義曰顓頊崩年歳星在鶉火之次於時猶¶
有書傳言之故史趙淂而知也歳星天之貴神所在必昌鶉火得¶
&KR0010;而火益盛火盛而水滅顓頊水徳故以此年終也陳是顓頊之族¶
故知㓕&KR0005;如之亦當歳在鶉火陈乃滅也史趙别有以知假此而為言¶
<pb:KR1e0003_SBCK_028-4a>¶
耳不可一準此言以驗國之興滅　注箕斗至用也　正義¶
曰析木之津扵十二次為位在寅也釋天云析木之津箕斗之間¶
漢津也孫炎日折别水木以箕斗之間是天漢之津也刘炫謂是¶
天漢即天河也天河在箕斗二星之間箕在東方木位斗在北方¶
水位分析水木以箕星為隔隔河須津梁以渡故謂此次為析木¶
之津也不言析水而言析木者此次目南而尽此依此次而名朽故¶
木也襄三十年傳称&KR0010;星在娵訾之口其明年乃降婁歳星歳¶
行一次降婁距此九年故此年歳在朽木之津也由用釋詁文言&KR0005;¶
復用是而更興　注幕舜至絶者　正義曰魯語云幕&KR0014;師¶
顓頊者也有虞氏報焉孔晁云幕能㫦道功不及祖德不及宗¶
故毎扵歳之大烝而&KR0021;焉謂之報言虞舜祭幕明幕是舜先不¶
知去舜逺近也帝系云顓頊生窮蝉窮蝉生敬康敬康生句芒句¶
芒生蟜牛蟜牛主瞽瞍亦不知幕扵蟜牛以前是誰名字之異也¶
&KR0025;幕至瞽瞍無違天命廢絶言其不絶卋継嗣相傳以至舜也&KR0026;¶
傳此文&KR0937;瞍以前似有國士而尚書序云虞舜側微孔安國云為¶
<pb:KR1e0003_SBCK_028-4b>¶
庶人故微賤經云有鰥在下曰虞舜明是下賤矣盖至&KR0937;瞍始失¶
國耳此久逺之事不可知也　注遂舜至扵遂　正義曰三¶
年傳云箕伯直柄虞遂伯戲則遂在直柄之後故云盖殷興存舜¶
之後而封之也言舜有明聖之徳其徳流及扵遂故言寘德扵遂¶
寘置也置此徳扵遂身今使遂有徳也　注胡公至舜後¶
正義曰胡公封陳之由襄二十五年傳巳具之矣卋本舜姓姚氏¶
哀元年傳称夏后少康奔虞虞思妻之以二姚虞思猶姓姚也至¶
胡公周乃賜姓為媯耳因昔虞舜居嬀水故周賜以嬀為姓也陈¶
卋家言舜居嬀汭其後因姓嬀氏謂胡公之前己姓嬀矣是馬遷¶
之妄也　其兆旣存矣　正義曰陈氏卋世益賢而位漸高¶
有恩徳而淂民意其有國之徵兆旣存矣言可知也　九年注¶
以事至會禮　正義曰此与宣十五年公孫㱕父會椘子于宋¶
其事同也椘子在彼魯敬大國自徃會之非椘子召使會自以小¶
國事大國之禮注　注許畏至為文　正義曰許自椘莊王¶
以來卋属扵椘常与鄭為仇敵今畏鄭欲遷都近椘椘&KR0025;其意而¶
<pb:KR1e0003_SBCK_028-5a>¶
遷之故以許自遷爲文若許不欲遷而楚強遷之則當云椘人遷¶
許如宋人遷宿齊人遷陽注天火至爲名　正義曰天火¶
曰災宣十六年傳例也公羊榖梁經皆作陳火公羊傳曰陈巳滅¶
矣其言陈火何存陈也榖梁傳曰國曰災邑曰火火不志此何以¶
志閔陈而存之也　賈服取彼爲&KR0003;言愍陈不与椘故存陈而書¶
之言陈尚爲國也杜以左氏無此義故辯而異之云陈旣巳滅降爲¶
椘縣不言椘陈災而直書陈災者猶如晋之梁山沙廉崩不書晋¶
也以彼不繫晋知法自不當繫椘非是存陈如舊國也凡災害所¶
及繫扵所災所害之䖏故以所在爲名不復繫其本國大都以名¶
通例不繫國陈是椘之大都無縁當繫扵椘二傳妄說故杜不&KR0025;¶
所災所害者所災謂陈災是也所害謂梁山沙廉崩是也然災害¶
繫扵所災所害而宣十六年不直云宣榭火而以宣榭繫成周者¶
以宣榭其名不顕若不繫成周不知何䖏宣榭與此别也¶
傳注椘子至揔書　正義曰徃年椘公子棄疾帥師圍陳椘子¶
不親行也旣滅陳以爲縣椘子自徃巡行鎭撫之魯宋鄭䘙聞其¶
<pb:KR1e0003_SBCK_028-5b>¶
在陳畏威加敬各遣大夫徃彼會之非是盟主所召至亦不行會¶
禮故鲁史獨書巳使不復揔書諸國也傳因&KR0361;弓所見故歴序四¶
國大夫以見諸國皆行非獨魯也十年&KR0361;孫婼如晋葬晋平公傳¶
因歴序諸國大夫此意与彼同也服䖍以爲此會宋鄭衞之大夫¶
不書&KR0361;弓後也服見文七年公會諸侯晋大夫盟于扈傳歴序諸¶
國乃云公後至故不書所會凡會諸侯不書所會後也後至不書¶
其國辟不敏也服意準彼爲義故云&KR0361;弓後耳彼爲盟主所召故¶
諱後期此則椘非盟主何以當諱春秋之意豈欲魯棄晋而&KR0025;椘¶
乃爲之諱其會椘遲也且彼不書所會乃揔書諸侯此若是會¶
經何以不揔書&KR0361;弓會諸侯之大夫傳何以不言&KR0361;弓會椘子宋¶
華亥鄭游言䘙趙黶于陳也今傳以四國大夫共會椘子義非¶
扈&KR0011;&KR0085;以可明且&KR0361;弓若後傳當言之傳不言後而服以爲後是¶
欲代丘明爲傳非解之也故杜顕而異之言不行會禮故不㧾書¶
見此意　注此時至譙郡　正義曰杜以地名經傳不同而¶
傳言實者則以爲名有改易也傳不言實則以爲二名並存也¶
<pb:KR1e0003_SBCK_028-6a>¶
所言實者皆举舊以實新此也舊名城父此時新改為夷然言¶
城父是舊名故傳以实明之凡有二義經書未改之名傳以所改實¶
之則昭十八年許遷于白羽傳云許遷扵析實白羽定十年公會¶
斉侯于夾谷傳云會于祝其實夾谷是也若經書巳改之名則傳¶
亦举其巳改實其未改之號即此許遷于夷傳云遷許于夷實城¶
父定十三年斉侯䘙侯次于垂葭傳云次于垂葭實鄓氏是也此¶
四者或經書未改或經書巳改傳皆上句举其已改之名下句實¶
其未改之號凡一地前後二名者非謂經時為未改之名傳時為已¶
改之名乃扵經傳以前上卋之時已有所改前後之名夫子集史記¶
而為經丘明采簡牘而作傳史記或書其舊名者即白羽夾谷是¶
也或史記書其後名者即夷与垂葭是也丘明據簡牘為傳以所¶
改後名而實之故僖二十五年秦取析矣襄二十六年聲子云析¶
公之乱皆举白羽改為析之後但簡牘称析故杜云於傳時白羽¶
改為析止謂簡牘之時非丘明作傳時也若其不然孔子脩經丘¶
明作傳亊相連接時曰不逺豈可脩經時為白羽作傳即改為析¶
<pb:KR1e0003_SBCK_028-6b>¶
故杜云此四者皆為所在之地舊名絶於當時史記有遣者也刘炫¶
不審思杜意怪僖公襄公之卋己有析名而規杜氏非也¶
取州至益之　正義曰釋例云州来淮南不蔡縣汝水也南地¶
淮北之田淮水此田則州来邑在淮南邑民有田在淮北也許國尽¶
遷于夷田少故取以益之　注甘人至大夫　正義曰孔¶
子父&KR0361;梁紇為鄒邑之長論語謂孔子為鄒人之子是典邑大夫¶
法當以邑名冠之而称人知此甘人即是下文甘大夫襄也甘人是¶
甘縣大夫知閻嘉是晋之閻縣大夫名嘉也甘閻接竟田或相侵¶
故共爭之　注在夏至西北　正義曰周語云昔我先卋后¶
稷以服事虞夏及夏之衰也棄稷弗務我先王不窋用失其官¶
案本紀不窋是后稷之子継其父業卋為大國故受此五國為西¶
土之長也釋例土地名云魏河東河北縣也芮馮翊臨晋縣芮郷¶
是也畢在京兆長安縣西北駘在武功歧在羙陽令案其地芮在¶
魏之西南百餘里耳歧在駘之西北無百里也詩称后稷封邰與¶
歧畢相近為之長可矣計魏在邰東六百餘里而令邰國與魏¶
<pb:KR1e0003_SBCK_028-7a>¶
為長道路大遥公刘居&KR0206;又在歧西北四百餘里此傳極言逺竟¶
而辭不及&KR0206;並不知其故　及武至東土　正義曰武武王克¶
竟光有天下外薄四海皆為周地上文旣言西土故以下唯&KR0003;三方¶
其實西方所至過扵上文自歧以西猶是周竟但不復重言之耳服¶
虔云蒲姑商奄濵東海者也蒲姑斉也商奄魯也二十年傳曰蒲¶
姑氏因之定四年傳曰因商奄之民命以伯禽　巴濮至北土¶
正義曰土地名云巴巴郡江州縣也椘南郡江陵縣也鄧義陽鄧縣¶
也建寜郡南有濮夷地然則巴椘鄧中夏之國唯濮為逺夷耳土¶
地名又云燕國薊縣也毫是小國闕不知所在蓋與燕相近亦是¶
中國也唯肅慎為逺夷　注肃慎至餘里　正義曰書序¶
云成王旣伐東夷肃慎来賀魯語云武王克商肃慎氏貢楛矢¶
韋昭云来慎東北夷之國去扶餘千里晋之玄菟即在遼東東北¶
杜言玄菟北三千里是北夷之近東者故杜言北夷韋言東北夷¶
吾何通封之有　正義曰言我之封疆何近之有邇近也¶
文武至是為正義曰傳称䝞仲䝞&KR0361;王季之穆是文王母弟¶
<pb:KR1e0003_SBCK_028-7b>¶
也管蔡郕霍魯衞毛耼史記以為武王之母弟也唐&KR0361;成王之母¶
弟也其康王之母弟則書傳無文文王周之始王故言文王文王未¶
淂封諸侯也弟以同母為親故言母弟耳所封非同母者亦多矣¶
建為國君所以為藩籬屏蔽周室使与天子蔽鄣患難亦其慮¶
後卋子孫或有廢隊王命望諸侯共救済之是為此也　豈如¶
至敝之　正義曰豈如弁髦因以敝之者弁謂緇布冠髦謂童¶
子垂髦凡加冠之禮先用緇布之冠斂括垂髦三加之後去緇布之¶
冠不復更用故云因以敝之今王自比豈淂将王室如緇布冠加髦¶
之後不湏復用因以敝之扵言以我五家封建晋國之後因即棄而¶
不事之也　注童子至冠也　正義曰案禮未髻之時必垂¶
髦故云童子垂髦也士冠禮始冠緇布冠次加皮弁次加爵弁是¶
始冠必三加冠也其記冠義云始冠緇布之冠冠而敝之可也玉¶
藻亦云始冠緇布冠自諸侯下達冠而敝之可也鄭玄云本大古¶
耳非時王之法服也是言本古而暫冠旣加而即棄是禮成而棄¶
其始冠故云弁髦而因以敝之也弁有爵弁皮弁嫌緇布之冠不¶
<pb:KR1e0003_SBCK_028-8a>¶
淂名弁故云弁亦冠也周禮弁師掌冕是爲大名也刘炫以爲弁¶
弁髦二物以童子垂髦爲髡彼两髦又云因以敝之者謂親没不¶
髦案禮加冠以後親没以前身旣成人猶自垂髦何得云童子垂¶
髦髦旣親没乃棄杜注何以不言親没也若三加之後棄弁不棄¶
髦杜注何得云棄其始冠故言弁髦因以敝之旣連髦而言明非¶
親没之髦也髦之形象鄭注士丧禮云未聞　注言檮至其¶
中　正義曰文十八年傳称舜臣堯流四凶族渾敦窮奇檮杌¶
饕餮&KR0300;諸四裔以禦螭魅先儒皆以爲渾敦驩兠也窮竒共¶
工也檮杌鯀也饕餮三苗也此傳以晋率隂戎伐頴止湏言饕¶
餮耳而云檮杌者略举四凶之一耳下言四裔則三苗在其中可¶
知也若直&KR0003;鯀當言居檮杌于羽山不湏言四裔也　注允姓¶
至敦煌　正義曰此言主責隂戎知允姓隂戎之祖也言允姓¶
之姦者謂其姦邪之人&KR0086;言之也尚書云竄三苗于三危此言允¶
姓居于&KR0050;州時同而人别知与三苗俱放扵三危也　則戎焉¶
取之　正義曰焉猶何也若不由晋則戎何淂取周之地也¶
<pb:KR1e0003_SBCK_028-8b>¶
注邑外至之地　正義云釋地云邑外謂之郊周禮載師掌任¶
土之法具敘王畿之内逺近之次自國中以外有近郊逺郊次甸次¶
稍次縣次都是郊外為甸也陸渾之戎居伊洛之間是取周郊甸¶
之地　我在至主也　正義曰言我周存在扵伯父有益如¶
衣服云云　雖戎至一人　正義曰言伯父我親扵自如此則¶
雖戎狄其何有恩義扵我一人旣無恩親侵我亦無可責¶
王有姻䘮　正義曰隱元年傳云士踰月外姻至姻是外親故¶
杜云外親之䘮也服虔云婦之父曰姻王之后丧父扵王亦有服¶
義故徃弔案妻父為姻雖有此称王之納后必取諸侯之女后之¶
父母不淂身在京師徃弔可耳何以淂致襚也以致襚言之知是¶
外親之䘮耳不知外親䘮是誰死　陳水属　正義曰陳顓¶
頊之後顓頊以水德王天下故為水属也陈是舜後舜為土徳不¶
近言土属而逺繫顓頊為水属者蓋裨竈知陈將欲復興須¶
取水為占驗假此以為言耳未必帝王子孫永与所承同徳椘之先¶
卋甞為火官即以火為椘象豈復五行之官後卋皆依其行乎此¶
<pb:KR1e0003_SBCK_028-9a>¶
皆䝨哲有以知之非吾徒所測　注火畏至之妃　正義曰¶
隂陽之書有五行妃合之&KR0003;甲乙木也丙丁火也戊巳土也庚辛¶
金也壬癸水也木克土土克水水克火火克金金克木木畏金以¶
乙為庚妃也金畏火以辛為丙妃也火畏水以丁為壬妃也水畏¶
土以癸為戊妃也土畏木以巳為甲妃也杜用此&KR0003;故云火畏水¶
故為之妃也服虔云火離也水坎也易卦離為中女坎為中男故¶
火為水妃　注相治至火事　正義曰相訓助也主火而&KR0135;¶
君為治故以為治也二十九年傳曰火正曰祝融顓頊氏有子曰¶
犂為祝融椘卋家云髙陽生称称生&KR0195;章卷章生犂犂為高¶
辛氏火正甚有功能光融天下帝嚳命曰祝融共工作乱帝使&KR0058;¶
誅之而不盡帝誅黎而以其弟吴囬為後復居火正為祝融囬生¶
陸終陸終生子六人六曰季連椘其後也是椘之先為火正治火¶
事　注火心至置閨　正義曰襄九年傳曰心為大火十七¶
年傳曰火出扵周為五月今經書四月陈災傳言火出而火陈火¶
得以四月出者長歴云閏當在此年五月後而在前年故火以四¶
<pb:KR1e0003_SBCK_028-9b>¶
月出也長歴以為前年閏八月則此年四月五日得中氣二十日¶
淂五月節故四月淂火見　注水淂至建陈　正義曰杜以¶
陳為椘邑椘人在陈陈興則椘衰故曰遂椘而建陈當謂逐去椘¶
人之在陈者若穿封戍為陈公者也但&KR1783;逐椘國之人扵義甚通¶
刘炫乃改逐為遁言火逃遁去椘而建立陳國而規杜非也¶
注妃合至陈傳　正義曰妃合釋詁文也易繫辭云天一地二¶
天三地四天五地六天七地八天九地十天數五地數五五位相¶
得而各有合鄭玄云天地之氣各有五五行之次一曰水天數也¶
二曰火地數也三曰木天數也四曰金地數也五曰土天數也此五者¶
隂無匹陽無耦故又合之地六為天一匹也天七為地二耦也地八¶
為天三匹也天九為地四耦也地十為天五匹也二五隂陽各有¶
合然後氣相得施化行也是言五行各相妃合生數以上皆淂五¶
而成故云五歳而陈將復封　注是歳是水哀　正義曰如¶
杜所注歳星每年而行一次至昭三十二年則歳星在寅未至於¶
丑其傳云越淂歳而呉伐之故服氏以為有事于武宫之歳龍¶
<pb:KR1e0003_SBCK_028-10a>¶
度天門謂十五年歳星&KR0025;申越未而至午歴家以周天十二次次¶
别為百四十四分歳星每年行一百四十五分是歳星行一次外¶
剰行一分積一百四十四年乃剰行一次故昭十五年淂超一辰今¶
杜氏旣無此義而三十二年歳星得在丑者但歳星之行天之常¶
數超辰之義不言自顕故杜不注若然椘卒滅陈在哀十七年則¶
歳星當踰鶉火至鶉尾而云五及鶉火者以顓頊歳在鶉火而滅¶
故禆竈举大略而言云五及鶉火不復細言残數雖至鶉尾亦經¶
由鶉火天有五星又大微宫中有五帝坐又四方中央亦有五是¶
天數以五為紀故五及鶉火也歳星天之貴神所在之國必昌歳¶
在鶉火火淂歳星之助火旣盛而水則衰　注工楽師師曠也¶
正義曰禮記檀弓&KR0003;此事云知悼子卒未葬平公飲酒師曠李¶
調侍知工即師曠也外嬖&KR0361;即李調也　注楽所以聦耳¶
正義曰楽以和心聲從耳入故樂者所以聦耳大師掌樂務使君¶
聦故為君耳&KR0005;司聦也　注疾&KR0086;至忌日　正義曰訓疾¶
為&KR0086;言王者&KR0086;此日不以举吉事也尚書武成篇云時甲子昧¶
<pb:KR1e0003_SBCK_028-10b>¶
爽受率其旅君林會于牧野罔有敵于我師前徒倒戈攻于後¶
以北血流漂杵是紂以甲子䘮也詩云韋顧旣伐昆吾夏桀言昆¶
吾與桀同時死也十八年傳二月乙&KR0407;周毛淂殺毛伯過而代之萇¶
弘曰毛淂必亡是昆吾稔之日也昆吾之死与桀同日知桀以乙¶
&KR0407;亡也以此二王之七為天誅之日故國君以為忌日&KR0086;此日　也擅弓¶
云君子有終身之&KR0104;故忌日不楽鄭玄云謂死日也彼謂親亡之¶
日至此日而念親故忌此日不用举吉事非是&KR0086;此日也此与忌¶
日名同意異　注外都至嬖者　正義曰此言分嬖嬖&KR0361;即¶
李調是也禮記云調也君之䙝臣也旣云䙝臣而謂之外嬖知是¶
外都大夫之嬖者猶晋獻公時有外嬖梁伍東關嬖伍　服以¶
至不明　正義曰吉有弁冕凶有衰麻禮有吉凶之異作衣¶
服以表之如此之&KR0011;是服以旌禮也周禮司服六冕以祭祀皮弁以¶
視朝韋弁以即戎冠弁以田獵如此之&KR0011;是禮以行事也傳称哀有¶
哭泣楽有&KR0084;舞如此之&KR0011;是事有其物言行事各有其物&KR0011;也記¶
称衰麻則有哀色端冕則有敬色介胃則有不可犯之色周禮¶
<pb:KR1e0003_SBCK_028-11a>¶
保氏敎國子六儀一曰祭祀之容二曰賔客之容三曰朝廷之容四¶
曰䘮紀之容五曰軍旅之容六曰車馬之容少儀曰言語之羙穆¶
穆皇皇朝廷之羙濟濟翔翔&KR0021;祀之羙斉斉皇皇車馬之羙騑¶
騑翼翼鵉和之羙肃肃雍雍如此之&KR0011;是物有其容也若有卿¶
佐之䘮冝有悲哀之貌而与群臣飲酒作楽今君之容貌非其&KR0011;¶
也而女不見是不明也　味以至罪也　正義曰調和飲食¶
之味以飬人所以行人氣也氣淂和順所以充人志也志意充滿¶
慮之扵心所以定言語也詳審言語宣之扵口所以出號令也臣實¶
主掌食味今工師不聦&KR0361;也不明二侍御者並失其官而君不出¶
令以罪之必是食味失冝是臣之罪也公&KR0003;至而止　正義¶
曰公心欲廢知氏故輕悼子之䘮不廢飲酒淂蒯以禮責之乃知君¶
臣義重其禮不可輒廢為是悛而止悛改也改華前意也禮記記¶
此事飲酒事同而其言尽别記是傳聞故与此異二者必有一謬¶
當傳實而記虚也　注自&KR0361;至曰禮　正義曰襄二十年&KR0361;¶
老聘齊至今二十年更不遣聘是邦交禮意久曠絶也殷訓盛也¶
<pb:KR1e0003_SBCK_028-11b>¶
今脩盛聘以無忘舊好故禮之也聘禮云小聘曰問不享有獻不¶
及夫人主人不廷几不郊勞然則聘禮經之所言是大聘也王制云諸¶
侯之扵天子也比年一小聘三年一大聘鄭玄云小聘使大夫大聘¶
使卿聘禮旣是大聘使卿矣殷聘又當盛扵大聘不知以何為盛或¶
當享禮之物多矣　詩曰至子来　正義曰大雅靈臺之¶
篇也言文王經始靈臺之基趾其意勿使急成之但其衆民自以¶
子成父事而来&KR0134;樂而早成之耳子成父事不待督帥故云子来¶
以示民樂之意　十年注三大至&KR0025;之　正義曰成二年鞌¶
之戰魯四卿並書此三卿皆書重兵洋内故備書之其他國行兵¶
唯書元帥而已略外也傳云平子伐莒取郠平丘又獨見執明是¶
季孫為伐莒之主二子&KR0025;之　注五同盟　正義曰彪以襄¶
十六年即位其年&KR0576;于溴梁十九年于祝柯二十年于澶淵二十¶
五年于重丘二十七年于宋不數元年虢會是五同盟　注十¶
一同盟　正義曰成以成十六年即位十七年盟于柯陵十八年¶
于虚朾襄三年于鷄澤五年于戚九年于戲十一年于毫城北十¶
<pb:KR1e0003_SBCK_028-12a>¶
五年及向戍&KR0576;于刘十六年于溴梁十九年于祝柯二十年于澶¶
淵二十五年于重丘二十七年于宋元年于虢皆魯宋俱在凡十¶
三同盟杜意盟數多者不數特盟襄十五年向戍盟于刘及虢盟¶
不數故十一刘炫并數以規杜過非也如此數盟不同者或可傳寫¶
誤　傳注歳歳至玄枵　正義曰釋天云玄枵虚也顓頊之¶
虚虚也郭璞曰虚在正北顓頊水德位在北方當以北方三次以玄¶
枵為中玄枵次有三宿又虚在其中以水位在北顓頊居之故謂¶
玄枵虚星為顓頊之虚也　居其至姜也　正義曰維者綱¶
也玄枵次有三宿女為其&KR0004;女是次之綱維也居其維首謂星居¶
之也其玄枵維首而有妖異之星焉以將死之妖告邑姜也邑姜¶
斉女告邑姜言其子孫當死也　邑姜晋之妣也　正義¶
曰曲禮云生曰母死曰妣鄭玄云妣云言嫓嫓扵考也邑姜唐&KR0361;之¶
母故為晋之妣也邑姜亦是成王之母而扵周無災任姜共守其¶
地而不告薛女此則禆竈司知非吾徒所能測　戍子至乎出¶
正義曰昔戊子之日逄公死其神以此日登天扵時有星是此星¶
<pb:KR1e0003_SBCK_028-12b>¶
也扵是婺女乎出爾時妖星出扵婺女而戊子逢公死今此星亦¶
出婺女知戊子晋君當死也逢公死日星出婺女當時猶有書記¶
故禆竃淂而知之　注逢公至曰卒　正義曰二十年晏子¶
&KR0003;斉地云有逢伯&KR0092;因之則伯陵是逢君之始祖也周語&KR0003;玄枵之次¶
云我皇妣大姜之姪伯陵之後逢公之所馮神也孔&KR0303;云大姜大王之¶
妃王季之母也女子謂昆弟之子曰姪伯陵大姜之祖逢公大姜之¶
姪伯陵之後逢公殷諸侯也然則伯陵之後卋為逢君皆是逢公¶
未知戍子卒者何所名號也逢公死時妖星亦出婺女扵時歳星¶
不在斉分故斉地之君自當其禍此時歳在斉分故外孫當之¶
斉惠栾高氏　正義曰斉惠公生公子栾公子高高生子尾¶
尾生子良栾生子雅雅生子旗旗是栾孫良是髙孫孫以王父字¶
為氏皆出惠公故曰惠栾髙氏也　遂伐虎門　正義曰周¶
禮師氏掌以羙詔王居虎門之左司王朝鄭玄云虎門路寢門也¶
王曰視朝扵路寢門外畫虎焉以明勇猛扵守宜也司猶察也察¶
王之視朝若有善道可行者則當前以詔王彼師氏察王淂失明¶
<pb:KR1e0003_SBCK_028-13a>¶
其近王故以虎門為路寢門此亦當然或以虎門非路寢門當是¶
宫之外門不与周禮同　注端委朝服　正義曰元年傳刘¶
㝎公謂趙文子云吾与子弁冕端委哀七年傳曰大伯端委以治¶
周禮則端委是在公之服故云朝服鄭玄云諸侯与其臣皮弁以¶
視朔朝服以視朝其朝服玄冠緇布衣素積以為裳也　公卜¶
至用之　正義曰公卜卜與栾髙戰也靈姑銔者斉侯旌旗¶
之名&KR0114;使王黒以此靈姑銔之旗率人以戰淂吉也禮諸侯當建¶
交龍之旂此靈姑銔蓋是交龍之旂當時為之名其義不可知也¶
知是旗者以謮断三尺而用之故知是旗　注莊六軌之道¶
正義曰釋宫云六達謂之莊舊&KR0003;皆云六道旁出杜皆以一逹為¶
一軌　曰詩至以覇正義曰曰者&KR0074;子辭也旣私施与又言巳¶
施之意大雅文王之篇錫賜載行周徧也言文王能布陳大利¶
以賜天下行之周偏此言文王之能施也&KR0074;公亦用此能施是以覇¶
諸侯焉淂不務施乎言已多施為此也　詩曰至福㦲　正義¶
曰小雅廉鳴之篇也孔甚昭明佻偷也言君子之人為賔客德竒¶
<pb:KR1e0003_SBCK_028-13b>¶
甚明其視下民不偷薄苟且也偷之己謂甚矣而一同畜牲用之¶
&KR0005;誰肯福祐之哉佻偷釋言文李廵曰佻偷薄之偷也孫炎曰偷¶
苟且也　百兩　正義曰尚書武王戎車三百两孔安國云兵¶
車称两　非知至不&KR0085;　正義曰尚書&KR0003;命云非知之艱行之¶
惟艱此言出彼意也非知之實為難&KR0005;在行之為難也言子産語¶
己巳旣知之知而不行所以自悔夫子子産知之矣知䘮不用幣也¶
我則知不&KR0085;　書曰至敗禮　正義曰尚書大甲篇也孔傳云¶
言巳放縱情欲毁敗禮儀法度　難不慎　正義曰言人居¶
身難可不謹慎　詩曰至我後　正義曰正月大夫刺幽王¶
也云父母生我胡俾我瘉不自我先不自我後注云父母謂文武¶
也天使父母生我何故不長遂我而使我遭此暴虐之政而病此¶
何不出我之前居我之後窮苦之情苟欲免身　平　正義曰¶
謚法内外賔服曰平　元　正義曰謚法好建國都曰元　十一¶
年注蔡侯至名告　正義曰蔡侯雖弑父而立實冝受討但立¶
為君扵蔡已十三年椘子誘而殺之又刑其羣士不以弒父之罪討¶
<pb:KR1e0003_SBCK_028-14a>¶
之蔡大夫&KR0055;怨椘子故以椘子名赴告禮諸侯不生名書名是罪¶
絶之事以其名告&KR0082;使諸國之史書名以罪絶之也若是椘告不¶
當自罪其君知是蔡人告也公子圍殺君取國改名曰虔　蔡卋¶
子　正義曰父旣死矣猶称卋子者君死而國被圍未暇以禮即¶
位故國以卋子告　傳桀克至其身　正義曰桀身奔南巣¶
故云䘮國也紂首縣白旗故云隕身也　椘小至咎乎　正義¶
曰亟數也比扵桀紂則椘小位下而數行&KR0064;虐甚扵桀紂二王能¶
無咎&KR0086;乎　是以至没振　正義曰拯音烝之上聲也方言¶
云出溺為拯拯是救&KR0135;之義天之用椘如人用五材力尽而敝敝¶
則棄之是以無救&KR0135;之者拯是救溺之名遂以救溺為喻也不可¶
沈没之後復振救之振亦救也言椘如没水不可救也　注金木¶
至棄&KR0162;　正義曰金木水火土五者之材皆為物用用久則必敝¶
盡敝盡則棄&KR0162;之&KR0162;亦棄也言天之用椘亦如此也　注簉¶
副至&KR0135;之　正義曰禮有副車倅車皆謂副貳之車也簉亦副¶
倅之意妻為正適妾為副貳薳氏之女先為副貳别居在外¶
<pb:KR1e0003_SBCK_028-14b>¶
故使泉丘人女與之聚居令副助而爲對偶之　扵泉丘人¶
正義曰以傳直云宿扵薳氏即連言生懿子及南宫敬&KR0361;謂薳氏¶
所生故傳顕云生懿子及南宫敬&KR0361;扵泉丘人扵泉丘人冝上讀¶
爲句　物以無親　正義曰物事也事事如此以是故無人¶
肯親我晋國　注著定至表著　正義曰著定謂佇立定䖏¶
故謂朝内列位常䖏也周禮司士正朝儀之位辨其貴賤之等王¶
南郷三公北面东上&KR0012;东面北上卿大夫西面北上王族故士虎士¶
在路門之右南面东上大僕大右大僕&KR0025;者在路門之左南面西¶
上鄭玄云此王日視朝事扵路門外之位此是朝上之位貴賤有定¶
䖏也會有表亦是位之定䖏但著下言定則表亦是定故直言¶
會有表耳俗本表下有旗謬也野會設表爲位亦當有物記䖏¶
如今之位版也謂之表著者杜意當以下文表著之位謂此也刘¶
炫謂下文有著有表二文不同以著定爲朝有著不淂謂之表著¶
而規杜氏今知非者杜意當以下文會朝之言必聞于表著故扵¶
朝有著之文并探下文會有表以配著故云謂之表著所以覆結¶
<pb:KR1e0003_SBCK_028-15a>¶
下文非謂著之一字即名表著也刘炫不達杜旨而為規過非也¶
注野會至為位　正義曰禮諸侯建旂設旂以為表也周禮司¶
儀云&KR0005;合諸侯則令為壇三成宫旁一門覲禮云諸侯覲于天子¶
為宫方三百歩四門壇十有二尋深四尺上介皆奉其君之旂置¶
于宫尚左公侯伯子男皆就其旂而立鄭玄云置于宫者建之豫¶
為其君見王之伯也諸公中階之前北面东上諸侯东階之东西¶
面北上諸伯西階之西东面北上諸子門东北面东上諸男門西¶
北面東上尚左者建旂公東上侯先伯伯先子子先男而位皆上¶
东方也諸侯入壝門或左或右各就其旂而立王降階南郷見之¶
是天子扵野會諸侯設表以為位也周禮大司馬中冬教大閱門¶
立四表是亦以設表為位也盟主之會諸侯必亦旂表位大夫聚¶
會亦應有以表位伹無文以言耳　言不過歩正義曰言聲¶
所聞不過一歩　注貌正至曰&KR0025;　正義曰洪範五事貌曰恭¶
言曰&KR0025;其意云容貌當恭恪言是則可&KR0025;是貌正曰共言順曰&KR0025;¶
無守氣　正義曰言無守身之氣&KR0005;必死　晋士至魯郊¶
<pb:KR1e0003_SBCK_028-15b>¶
正義曰傳称文襄之制夫人䘮士弔大夫送葬此言晋士送葬者¶
蓋大夫来而士為介未必士獨行也此士以公不慼語史趙故特言¶
士耳必為魯郊言昭公必為魯人所逐而出在郊　用隱大子¶
于岡山　正義曰此時椘以畜牲用之無人為之作謚必是蔡¶
侯廬㱕國乃追諡其父為隱耳釋例土地名岡山闕不知其䖏經¶
言以皈用之必是椘地山也　況用諸侯　正義曰卋子雖¶
未即位以其父旣死則當君䖏故以諸侯言之甚之也　注五牲¶
至犬鷄　正義曰尔雅以此五者并馬為六畜周禮謂之六牲¶
但馬非常祭所用故去馬而以此五者當之　不羹　正義曰¶
古者&KR0325;臛之字音亦為郎故魯頌閟宫椘辭招魂與史游急就¶
篇羹与房&KR0308;糠為韻但近卋以来獨以此地音為即耳　注¶
子元至見殺　正義曰杜以子元為鄭公子曼伯与檀伯為一¶
人莊公城檪而置子元又使檀伯為櫟邑大夫故厲公淂因子元¶
而殺檀伯刘炫以為傳言城檪以置子元當謂賜元以櫟則以元¶
為櫟邑之長若其别有大夫子元寄居扵櫟便是城檪以置檀伯¶
<pb:KR1e0003_SBCK_028-16a>¶
何言置子元也若厲公因子元以殺檀伯則子元是櫟邑之一夫¶
耳豈是莊公城檪之咎乎且&KR0074;十五年傳云鄭伯因檪人殺檀伯¶
不言因子元也子元鄭之公子不淂為檪人也鄭衆云子元即檀¶
伯也厲公殺檀伯居櫟因櫟之衆偪弱昭公使至殺死案&KR0074;五年¶
傳云子元請為左拒即云曼伯為右拒則曼伯子元近是為一以¶
規杜氏今知刘&KR0003;非者案晋封&KR0074;&KR0361;于曲沃而以栾賔傅之鄭使¶
許&KR0361;居許而以公孫獲為佐椘使大子建居城父而以奮揚助之¶
並是一邑之内而有二人則莊公城檪而置子元别有檀伯居櫟¶
何為不可子元共檪邑之人而納厲公但此因棄疾在蔡故特指¶
子元栢十五年直明厲公之入故揔言檪人辭有彼此不可為怪¶
刘又以子元為曼伯案隱五年傳云曼伯与子元潜軍軍其後又¶
下云鄭二公子敗燕師于北制是子元非曼伯也刘妄規杜非也¶
注上古至朝廷　正義曰二十九年傳曰有五行之官是謂五官¶
木正曰句芒火正曰祝融金正曰蓐收水正曰玄冝士正曰后土是上¶
古金木水火土謂之五官也十七年傳云少皡氏紀扵鳥為鳥師¶
<pb:KR1e0003_SBCK_028-16b>¶
而鳥名鳯鳥氏歴正也玄鳥伐司分者也伯趙氏司至者也青鳥¶
氏司啓者也丹鳥氏司閉者也是玄鳥丹鳥亦有五也彼傳又云¶
五鳩鳩民者也五雉為五工正數皆有五蓋古立官之本以五為¶
常未卋隨事施職是以官無常數不復以五耳今無宇称習古言¶
故云五大也言五官之長其人大大專盛過節則不可居邊城或&KR0005;¶
據邊城以&KR0092;本國也五官之長大細弱則不勝其任不能使威行¶
扵下&KR0005;為人所陵亦不可居朝廷也賈逵云五大謂大子母弟貴¶
寵公子公孫累卋正卿也鄭衆云大子晋申生居曲沃是也母弟¶
鄭共&KR0361;叚居京是也貴寵公子若棄疾在蔡是也貴寵公孫若¶
無知食渠丘是也累卋正卿䘙&KR0478;殖居蒲孫氏居戚是也五細¶
賤妨貴少陵長逺間親新間舊小加大也不在庭不當使居朝¶
廷為政也此五大五細無宇唯言五耳不知五者何謂故先儒各¶
自以意言之雖杜之言亦無明證正以彼必不通故改之耳¶
又并京　正義曰厲公并京傳無其事正以京檪連言故云又并¶
京　注在莊至廪邑　正義曰渠丘為雍廪之邑傳無其¶
<pb:KR1e0003_SBCK_028-17a>¶
文以彼傳言雍廪殺無知此云斉渠丘實殺無知以此知渠丘是¶
雍廪邑也鄭衆以渠丘為無知之邑無知不坐邑死何以言渠丘¶
殺無知萧亳非子游之邑渠丘不淂為無知邑　則害至不掉¶
正義曰宋殺子游斉殺無知乃是頼淂大邑以討&KR0434;賊而謂之害¶
扵國者以其&KR0014;專廢置則是國害天子之建諸侯&KR0082;令蕃屏王¶
室諸侯之有城邑欲令指揮&KR0025;巳不淂使下邑制國都故大城為¶
國害也末大必折以&KR0035;木喻也尾大不掉以畜獸喻也椘語&KR0003;此¶
事云制城邑若體牲焉有首領股肱至扵拇&KR0204;毛脉大能掉小故¶
栾而不勤夫邊境者國之尾也譬之如牛馬處暑之旣至䖟䗸之¶
旣多而不&KR0014;掉其尾臣亦懼之　十二年注三年至國都¶
正義曰刘炫云杜譜以偃与酀為一亦云高傒玄孫案襄二十九¶
年傳云敬仲曾孫酀非玄孫也今知非者案卋本敬仲生莊子¶
莊子生傾子傾子之孫酀是偃為敬仲去孫也經言于陽傳言于¶
唐知陽即唐也不言于燕未淂國都与哀二年納蒯聵于戚同¶
注五同&KR0576;　正義曰嘉以襄九年即位其年盟于戲十一年于毫¶
<pb:KR1e0003_SBCK_028-17b>¶
城北十六年于溴梁二十年于澶淵二十五年于重丘二十七年于¶
宋元年于虢皆魯鄭俱在凡七云五者杜以其盟旣多故皆據君¶
在盟會而言之襄二十七年是大夫之盟元年虢會讀舊書二者¶
不數故為五也或可傳寫錯誤　注不書至師告　正義曰¶
傳称使蕩侯潘子司馬督嚻尹午陵尹喜師師圍徐以懼吴椘子¶
次于乾谿以為之援如傳文則實圍徐也不書圍者不以所圍¶
之師告以乾谿援師告也　注不書至闕文　正義曰十五¶
年晋荀呉師師伐鮮虞定四年晋士鞅衛孔圉帥師伐鮮虞二¶
者皆書&KR0005;帥此獨不書將帥知是史闕或是告辭略史闕不淂¶
書亦淂言史闕文也榖梁曰其曰晋狄之也不正其与夷狄交¶
伐中國故狄称之也賈服取以為&KR0003;左氏無貶中國&KR0025;夷狄之法¶
傳曰亡者侮之乱者取之又曰間攜貳覆昏乱覇王之器也鮮虞¶
夷狄也近居中山不式王命不共諸夏不事盟主伐而取之唯&KR0178;¶
知力不&KR0085;焉有以夏討夷反狄中國&KR0025;此以後用師多矣何以不¶
常狄晋更復書其將也杜以其言不通故顯而異之　傳執用¶
<pb:KR1e0003_SBCK_028-18a>¶
至庸毁　正義曰用謂毁廟之具若今鍬鑺之&KR0011;也庸亦用也¶
教其除道之&KR0025;執所用作具以佇立而無用即毁廟也　司墓¶
之室　正義曰周禮墓大夫下大夫二人中士八人掌凡&KR0022;墓¶
之地域為之圖令國民族葬鄭之司墓亦當如彼此是掌公墓大¶
夫也言之室有當道者則非司墓自家之室故注以為徒属云家¶
猶尚書注云玄孫之親言之以見髙祖曾祖之弟皆親親相似注¶
塴下棺　正義曰周禮作窆禮記作封此作塴皆是葬時下¶
棺扵壙之事而其字不同是聲相近經&KR0144;隷而字轉易耳¶
為賦蓼萧　正義曰享燕之禮自有常樂今特云為賦蓼¶
萧者文四年䘙&KR0478;武子来聘公與之宴為賦湛露及彤弓注云非¶
禮之常公特命樂人以示意則知此亦持命樂人所以甞試華¶
㝎　昭子至不受　正義曰不懷不宣不知不受皆據蕐㝎¶
為文也詩云燕&KR0015;語&KR0006;言㝎當思此&KR0015;語与王相對也詩云為竜¶
為光定當應此寵光宣揚之也詩云今徳受凱㝎當知已有徳¶
以否須辭謝之也詩云萬福攸同㝎當受此同福荷君恩也各準¶
<pb:KR1e0003_SBCK_028-18b>¶
事而為之文　注慭魯至扵䇿　正義曰此經書公子憖出¶
奔斉名見扵經則憖是卿也出奔旣書扵䇿如晋亦應書之今¶
不書者杜以宣十八年書公孫皈父如晋皈父還自晋至笙¶
遂奔斉傳称皈父還至笙間公薨乃壇帷復命扵介然後出奔¶
書曰皈父還自晋善之也彼善之故書其去又書其還此憖知己¶
謀泄逃介而先不復命扵君而還出奔故史不書扵䇿言其為此¶
故不書其如晋也刘炫云杜以憖還不復命扵介而奔止可不可¶
其還何故如晋亦不書也此蓋謂君使臣聘必當告廟告庿乃淂¶
書扵䇿公皈告復不告使憖故不書如晋今刪㝎以為慭&KR0004;&KR0082;謀¶
乱魯國而牲聘晋魯人責其謀乱不復命故賤而不録其聘也¶
出奔書者榮其罪人斯淂故顕而書之也刘以為出聘不告庿故¶
不書而規杜氏案不復命而奔傳有其事公子憖不告庿傳無其¶
文以無文之事妄規杜氏非也　子産至扵享　正義曰僖九¶
年宋&KR0074;公卒未葬襄公會諸侯故曰子是先君未葬有&KR0025;會之禮¶
也鄭偪於椘以固事晋故父雖未葬朝晋嗣君不淂已而行扵情¶
<pb:KR1e0003_SBCK_028-19a>¶
可許也諸侯相享享必有樂未葬不可以&KR0025;吉故辭享爲徳禮¶
投壷　正義曰禮記有&KR0300;壷之禮其文無相呪辭此中行穆者¶
子与斉侯皆有言辭者投之中否似若有神故設爲此語或可投¶
時皆有言語禮自不載之耳伯瑕責穆子唯言壷何爲焉其以中爲¶
儁責其失辭不云法不言是投壷皆有言也凡宴不射即爲投壺¶
投壷之禮壷去席二矢半司射執八筭東面投壷如射三而止其¶
矢室中五扶堂上七扶庭中九扶鋪四指曰扶扶四寸也筭長尺二¶
寸壷頸脩七寸腹脩五寸口徑二寸半容斗五升壷中實小豆焉¶
爲其矢之躍而出也小豆取滑且坚矢以柘若&KR0068;毋去其皮取其坚¶
且重也舊&KR0003;矢大七分　注淮水名坻山名　正義曰杜以淮¶
爲水名當謂四瀆之淮也刘炫以爲淮坻非韻淮當作濰又以坻¶
爲水中之地以規杜氏今知不然者以古之爲韻不甚要切故詩¶
云汎彼柏舟在彼中河髧彼两髦實維我儀又云爲絺爲綌服之¶
無斁儀河斁綌尚淂爲韻淮坻相韻何故不可此若斉侯之語容¶
可举斉地濰水此是穆子在晋何意举斉地水乎又酒&KR0079;相對多¶
<pb:KR1e0003_SBCK_028-19b>¶
少相似案尓雅小洲曰陼小渚曰沚小沚曰坻何得以坻之小地對¶
淮之大水故杜以坻為山名刘炫又以山無名坻者案椘子&KR0026;兵於¶
坻箕之山坻非山乎刘以此規杜失非也　注澠水至阜也¶
正義曰釋例云澠水出斉國臨淄縣北經楽安博昌縣南界西入¶
時水釋地云大阜曰陵　成虎　正義曰經書熊傳言虎者¶
此人名熊字虎傳言其字經書其名字相覆猶伯魚名鯉¶
注鮮虞至陽城　正義曰宣十五年晋師滅赤狄潞氏十六年¶
晋人滅赤狄甲氏及&KR0468;吁成三年晋郤克衞孫良夫伐廧咎如傳¶
曰討赤狄之餘焉是赤狄已滅盡矣知鮮虞与肥皆白狄之别種¶
也杜以昔陽為肥國之都樂平沽縣东有昔陽城疑此為都也下¶
注云鉅鹿下曲陽縣西南有肥累城復疑肥國取彼肥為名也刘¶
炫以為斉在晋东僞會斉師當自晋而东行也假道鮮虞遂入¶
昔陽則昔陽當在鮮虞之东也今案樂平沽縣在中山新市西¶
南五百餘里何當假道扵东北之鮮虞而反入西南之昔陽也旣¶
入昔陽而别言滅肥則肥与昔陽不淂為一安淂以昔陽為肥國之¶
<pb:KR1e0003_SBCK_028-20a>¶
都也若昔陽即是肥都何以復言鉅鹿下曲陽有肥累之城疑是¶
肥名取於彼也肥為小國竟必不逺豈肥名取鉅鹿之城都扵楽¶
平之縣也十五年荀呉伐鮮虞圍皷杜云皷白狄之别鉅鹿下曲¶
陽縣有皷聚炫謂肥皷並在鉅鹿昔陽即是皷都在鮮虞之东¶
南也二十二年傳云晋荀呉使師偽糴者負甲以息於昔陽之門¶
外遂襲皷滅之則昔陽之為皷都断可知矣今杜以昔陽為肥國¶
都是者以傳云遂入昔陽即云壬午滅肥是因入而滅之故云昔陽¶
肥國都也昔陽旣在楽平沽縣而杜又云鉅鹿下曲陽縣西南有肥¶
累城相去逺者以肥是本封之名後遷扵昔陽猶若杞國本都陈¶
留後遷縁陵鄭本都京兆後遷虢&KR2306;与此何異且昔陽今屬廉¶
州去下曲陽道路非遠在中山南二百許里刘炫自云肥之与皷¶
俱在曲陽是知肥累城与昔陽不甚縣絶刘意&KR0082;破杜乃云楽平¶
沽縣在中山新市西南五百餘里又自云昔陽皷國都与肥相近¶
在中山东南是自相矛楯也然鮮虞在此昔陽在南所以淂假道¶
鮮虞遂入昔陽者荀呉意&KR0082;滅肥&KR0178;肥國防備故&KR0025;晋之北竟僞¶
<pb:KR1e0003_SBCK_028-20b>¶
&KR0082;东南而行徃會斉師故先廻路假道鮮虞南入昔陽如湯之伐¶
桀迂路&KR0025;陑出其不意故也且杜君土地例称有者皆疑辭故杜¶
云樂平沽縣东有昔陽是疑而不㝎又且都縣移動古今不一則晋¶
時楽平沽縣何知不是今之昔陽但肥都昔陽与皷相近晋旣滅¶
淂肥國故二十二年息昔陽之門外遂襲皷而取之昔陽非皷都¶
也刘意好異聞妄規杜過非也　注原伯絞周大夫　正義¶
曰杜以原伯絞為周大夫甘簡公為周卿士此無明據以意言耳¶
季悼至為卿　正義曰悼子之卒不書扵經則是未為卿也¶
其卒當在武子之前平子以孫継祖武子卒後即平子立也傳言¶
悼子卒者&KR0082;見昭子為卿逺在平子之先　注十年至三命¶
正義曰十年平子伐莒名書扵經即平子扵時巳為卿矣釋例曰¶
魯之&KR0361;孫父兄再命而書扵經晋司空亞旅一命而經不書推此知¶
諸侯之卿大夫再命以上皆書扵經自一命以下大夫及士經皆称¶
人名氏不淂見也刘賈云春秋之序三命以上乃書扵經頴氏以¶
為再命称人傳云&KR0361;孫昭子三命踰父兄昭公十年昭子始加三命¶
<pb:KR1e0003_SBCK_028-21a>¶
先此&KR0361;孫皆自見經知所書皆再命也是杜撿傳文知再命書名¶
平子伐莒書名知其巳再命矣平子伐莒克之昭子不伐莒也昭¶
子無功而更受三命知平子以功加三命昭子以例加為三命也¶
注言昭至先人　正義曰禮記文王世子云其朝干公内朝庶子¶
治之雖有三命不踰父兄鄭玄云治之治公族之禮也唯於内朝則¶
然其餘會聚之事則与庶姓同一命齒于郷里再命齒于父族三¶
命不齒不齒者不在父兄行列中也彼言三命不踰父兄者自¶
謂在公内朝位在父兄下耳非謂不淂受三命踰父兄也&KR0361;仲子¶
&KR0082;搆二家因禮有三命不踰父兄之法遂言昭子受三命自踰其¶
先人以此為非禮也平子&KR0004;淂其言不甚曉解故使昭子令自貶¶
黜見昭子不服乃自知其非故懼而皈罪於&KR0361;仲子也昭子無兄¶
&KR0361;仲子引禮法連言之耳　注言及至書出　正義曰凡¶
言出奔皆自内而出文七年晋先蔑奔秦先在秦地因即&KR0087;&KR0087;¶
故不言出也皈父還自晋至笙遂奔斉笙在魯之竟外故不言¶
出也此言及郊巳入魯竟傳言及郊解經所以書出　注恤恤¶
<pb:KR1e0003_SBCK_028-21b>¶
至之貌　正義曰釈詁云恤憂也故以恤恤為&KR0104;患之意也湫¶
是湫隘故以湫為愁隘之意也詩云攸攸旆旗故以攸為懸危之¶
貌也言南蒯之心若此　深思至君圖　正義曰深思而淺¶
謀思慮深而知計淺言其知小而謀大也迩身而逺志身卑近而¶
志高逺言其越以求通也家臣而君啚為家臣而謀君事言其¶
非巳所當為也上二句言其心下一句指其亊為下句而發上句故¶
注例言也　南蒯枚筮之　正義曰禮有衘枚所銜之木大¶
如箸也今人數物云一枚两枚則枚是籌之名也尚書大禹謨舜禪¶
禹禹讓不受請帝枚卜功臣惟吉之&KR0025;孔安國云枚謂歴卜之而¶
&KR0025;其吉彼謂人下一籌使歴卜之也此则不告筮者以所筮之事空¶
下一籌而使之筮故杜云不指其事汎卜吉凶也或以為杜云汎¶
卜吉凶謂枚雷揔卜則禮云無雷同是㧾衆之辭也今俗諺云枚¶
雷則其義理或然也　以為大吉　正義曰筮遇此爻而辭¶
云黄裳元吉南蒯自以為所謀之事必大吉　注坎險至為¶
忠　正義曰坎&KR0143;云習坎重險是坎為險也&KR0003;卦云坤順也六¶
<pb:KR1e0003_SBCK_028-22a>¶
五爻变則上體為坎坎有險難故為剛彊也坤道和順故為温柔¶
也剛彊以禦難柔順以事主故外彊而能内温所以為忠也¶
注水和至本也　正義曰坎為水水性和柔坤為圡圡性安正¶
率循也貞正也用和柔之性以循安正道旣和旦正信之本故為¶
信也　故曰黄裳元吉　正義曰天下之事雖則萬端揔之¶
諸法大皈忠信而已&KR0014;忠&KR0014;信無施不可以有忠信故曰黄裳元¶
吉解此爻辭之意　黄中至弗當　正義曰旣言爻為此辭¶
之意又解此辭所言之義也五方則為五也黄是中央之色也衣¶
裳所以飾身裳是在下之飾也元者始也首也於物為&KR0004;始扵人¶
為頭首元是諸善之長也五方之中猶人之必中必中不忠則不淂¶
其黄之色也身體之下猶名位之下為下不共則不得其裳之飾¶
也举事不善則不得其善之中言為事不中則非善之長也更¶
覆言忠共善三者之義外内倡和為忠言君在内臣在外君倡臣¶
和不相乖違是名為忠也行事以信無有虚詐是名為共也人也¶
為德有正直剛柔供養此三者之徳使其徳無愆乃名為善也非¶
<pb:KR1e0003_SBCK_028-22b>¶
此三者忠也共也善也則扵此卦不當也不當此卦雖吉不可¶
注失中徳　正義曰極訓為中不得其中言其失中徳也此文¶
以上二句&KR0011;之當云善不極不得為長文不然者惠伯之語雖反¶
覆相疊不可字字相對隨使而言故与上不&KR0011;　注率猶行¶
也　正義曰率訓循道而行故率猶行也　注三徳至克¶
也　正義曰洪範三徳一曰正直二曰剛克三曰柔克孔安國云正¶
直者能正人之曲直剛克者剛&KR0014;立事柔克者和柔能治三者皆¶
人之性也剛則失之扵彊柔則失之扵弱故貴其&KR0014;剛能柔謂剛¶
不苛酷柔不滯溺也供養三徳為善者剛則抑之柔則進之以非¶
意供給長養之使合扵中道各成其徳乃為善也董遇注本為共¶
養觧云尽共所以養成三德也　且夫至事也　正義曰且¶
夫易謂此黄裳元吉之易也唯可以占忠信之事不可以占危險¶
之事也問南蒯今&KR0005;&KR0082;為何事也且可飾乎言此易所占唯且可¶
為在下之飾乎不可為餘事也中羙能黄忠則黄也上羙為元善¶
則元也下羙則裳共則裳也忠善共三者皆成可如此筮之言¶
<pb:KR1e0003_SBCK_028-23a>¶
吉也三者猶有所闕筮雖吉未可用也　注夫易至之飾¶
正義曰惠伯指論此卦而言夫易非是漫言易故知夫易猶言此¶
易謂此黄裳元吉之易卦也險謂危險言此卦不可以占危險之¶
事心疑南蒯事險故問&KR0005;何事也且可為下之飾也&KR0082;令南蒯&KR0025;¶
下之飾為共　郷人至士乎　正義曰卿人以南蒯季氏家臣¶
而&KR0082;反害季氏故為&KR0084;以感切之也圃者所以殖菜&KR0188;也杞非可¶
食之物我有圃生之杞以喻南蒯在費&KR0082;為乱也若能&KR0025;我之言¶
不為乱者是為子也子者男子之羙称不失尊貴得為子也去我¶
而背叛者鄙賤之行也倍其鄰近者恥惡之事也若巳乎巳¶
乎自遂其心不肯改者則不復是吾黨之士乎釋木云&KR0142;枸檵舎¶
人曰向&KR0142;也　注巳乎至不改正義曰杜此解原南蒯之意¶
蒯若云此事巳乎巳乎自遂其心如不肯改則此南蒯非復是吾¶
黨之士也服虞云巳乎巳乎決絶之辭則謂&KR0084;者自言巳意可巳¶
乎巳乎此南蒯今巳非是吾黨之士　注&KR0087;所遺羽衣　正義¶
曰文在冠下舄上知是衣也目之以&KR0087;明是&KR0087;所遺也冒雪服之¶
<pb:KR1e0003_SBCK_028-23b>¶
知是毛羽之衣可以禦雨雪也　翆被　正義曰釋鳥云翠¶
鷸樊光云青出交州李廵曰其羽可以飾物郭璞曰似鷰紺色¶
生鬱林鄭子臧好鷸冠以此鳥之羽飾冠　僕折父&KR0025;¶
正義曰刘炫以為僕折父&KR0025;右尹子革夕見扵王為下与革語張本¶
以規杜今知不然者若僕折父共子革二人同時見王王与之語則¶
二人並在子革獨對傳應云子革對曰不得直云對故杜以為右¶
尹子革&KR0005;夕故下即云對亊理分明刘妄規杜過非也　注椘¶
始封君　正義曰此与吕級王孫牟夑父禽父杜所注者皆是¶
卋家文也燮公禽父亦王孫傳於牟言王孫夑禽亦&KR0041;之¶
注四國至之器　正義曰書序云武王旣勝殷邦諸侯班宗彞¶
作分器旅&KR0729;云明王慎德四夷咸賔無有逺迩畢獻方物惟服食¶
器用王乃昭德之致干異姓之邦無替厥服分寳玉于伯&KR0361;之國¶
時庸展親魯語云古者分同姓以珍玉展親也分異姓以逺方之¶
職貢使無忘服也是言諸侯皆淂天子之分器也㝎四年傳称分¶
魯公以夏后氏之璜封父之繁弱分康&KR0361;以大吕之鐘分唐&KR0361;以¶
<pb:KR1e0003_SBCK_028-24a>¶
密須之皷闕鞏之甲姑洗之鐘其斉之所淂則無以言之　注陸¶
終至是宅　正義曰椘卋家云陸終生子六人坼剖而産焉一曰¶
昆吾二曰叄胡三曰彭祖四曰會人五曰曹姓六曰季連季連¶
芈姓椘其後也昆五是椘之逺祖之兄也舊許是宅昆吾甞居¶
許地許旣南遷故云舊許是宅其地此時属鄭故云鄭人貪頼其¶
田而不我与哀十七年傳䘙侯夢見人登昆吾之&KR0026;北面而譟曰¶
登此昆吾之虚杜云今在濮陽城中蓋昆吾居此二䖏未知孰為¶
先後也　注四國至不羹　正義曰刘炫以為椘語云&KR0149;王¶
城陈蔡不羹使僕夫子晳問於范無字曰今吾城三國賦皆千乗¶
亦當晋矣諸侯其來乎對曰是三城者豈不使諸侯之惕焉彼再¶
言三城無四國也縱使不羹有二或當前後遷焉非是並有二也¶
炫謂古四字積畫四當為三以規杜過今知不然者以三之与四古¶
雖積畫錯否難知伹今諸儒所注春秋傳本並云四國無作三者¶
國語是不傳之書何可執以為真而攻左氏刘雖有所規未可&KR0025;¶
也　注破圭以飾斧柄　正義曰斧柯長三尺和氏之玉長一¶
<pb:KR1e0003_SBCK_028-24b>¶
尺二寸圭玉非為斧柄之物故知破之為飾　注皆古書名¶
正義曰孔安國尚書序云伏犧神農黄帝之書謂之三墳言大¶
道也少昊顓頊高辛唐虞之書謂之五典言常道也八卦之&KR0003;¶
謂之八索求其義也九州之志謂之丘丘聚也言九州所有土地¶
所生風氣所冝皆聚此書也椘左史&KR0029;相能讀三墳五典八索九¶
丘即謂上卋帝王遺書也周禮外史掌三皇五帝之書鄭玄云¶
椘&KR0149;王所謂三墳五典是也賈逵云三墳三王之書五典五帝之¶
典八索八王之法九丘九州亡國之戒延䔍言張平子&KR0003;三墳三禮¶
禮為人防尓雅曰墳大防也書曰誰能典朕三禮三禮天地人之¶
禮也五典五帝之常道也八索周禮八議之刑索空空設之九丘¶
周禮之九刑丘空也亦空設之馬融&KR0003;三墳三氣隂陽始生天地¶
人之氣也五典五行也八索八卦九丘九州之數也此諸家者各以¶
意言皆無正驗杜所不信故云皆古書名　注謀父至　詩逸正¶
義曰尚書酒誥云若疇圻父是祈父為官名也詩小雅有祈父¶
之篇其詩云祈父予王之&KR0050;牙胡轉予于恤毛傳云祈父司馬也¶
<pb:KR1e0003_SBCK_028-25a>¶
<pb:KR1e0003_SBCK_028-26a>¶
名焉用民之力依模用之故言形民之力也食充其腹謂之飽酒¶
卒其量謂之醉醉飽者是酒食饜&KR0085;過度之名也穆王用民之¶
力不知饜&KR0085;故令去其醉飽過盈之心　克己復禮仁也¶
正義曰刘炫云克訓勝也己謂身也有耆慾當以禮義斉之耆¶
慾与禮義交戰使禮義勝其耆慾身淂皈復扵禮如是乃為仁¶
也復反也言情為耆&KR0082;所逼已離禮而更皈復之今刪㝎云¶
克訓勝也巳謂身也謂身&KR0014;勝去嗜慾反復扵禮也¶
春秋正義&KR0195;第二十八¶
　　　　　　　　　　　　　計一万七千九百八十一字¶
<pb:KR1e0003_SBCK_028-1a>¶
春秋傳卷第二十八¶
　　　　定公下¶
十年春王三月及齊平夏公㑹齊侯于夾谷公至自夾谷¶
夾谷之㑹孔子相犂彌言於齊侯曰孔丘知禮而無勇若使萊人¶
以兵劫魯侯必得志焉齊侯從之兩君就壇兩相相揖齊人皷譟¶
而起欲以執魯君孔子歷階而升不盡一等而視歸乎齊侯曰兩¶
　君合好而裔夷之俘以兵亂之非齊君所以命諸侯也裔不謀夏¶
夷不亂華俘不干盟兵不逼好於神爲不祥於德爲愆義於人爲¶
失禮齊侯遽止之而屬其臣曰夫人率其君與行古人之道二三¶
　子獨率我入夷狄之俗使寡人獲罪於魯侯如之何晏子曰小人¶
　之謝過也以文君子之謝過也以質君巳知過則謝之以質爾於¶
　是歸鄆讙&KR0027;隂之田仲尼一言威重於三軍亦順於理而巳矣故¶
　天下莫大於理而強衆不與焉¶
&KR0051;趙鞅帥師圍衛齊人來歸鄆讙&KR0027;隂田¶
<pb:KR1e0003_SBCK_028-1b>¶
齊人前此甞歸濟西田矣後此甞歸讙及闡矣而此獨書來歸何¶
也曰歸者魯請而得之也曰來歸者齊人心服而歸之也定公齊¶
　侯㑹于夾谷孔子攝相事具左右司馬以從至于㑹所以禮相見¶
　郤裔俘拒兵車之命而罷享禮之設于野由是齊侯歸三邑以謝¶
　過故楊子法言曰仲尼用於魯齊人章章歸其侵疆&KR0074;公以義責¶
楚而楚人求盟夫子以禮責齊而齊人歸地皆書曰來序績也春¶
秋夫子之筆削自序其績可乎聖人㑹人物於一身萬象異形而¶
　同體通古今於一息百王異丗而同神於土皆安而無所避也於¶
我皆眞而無所忘也其曰天之將喪斯文也後死者不得與於斯¶
文也天之未喪斯文也匡人其如予何是以天自處矣而亦何嫌¶
之有¶
叔孫州仇仲孫何忌帥師圍郈秋叔孫州仇仲孫何忌帥師圍郈¶
　郈叔孫氏邑也侯犯以郈叛不書于䇿書圍郈則叛可知矣再書¶
二卿帥師圍郈則強亦可知矣天子失道征伐自諸侯出而後大¶
<pb:KR1e0003_SBCK_028-2a>¶
夫強諸侯失道征伐自大夫出而後家臣強其逆彌甚則其失彌¶
速故自諸侯出十丗希不失矣自大夫出五丗希不失矣陪臣執¶
國命三丗希不失矣三家專魯爲日旣乆至是家臣爭叛亦其理¶
冝矣春秋制法本忠恕施諸已而不願亦勿施諸人故所惡於上¶
不以使下所惡於下不以事上二三子知傾公室以自張而不知¶
家&KR0674;之擬其後也凢此&KR0011;皆據事直書深切著明矣¶
宋樂大心出奔曹宋公子地出奔陳冬齊侯衛侯鄭游速㑹于安甫¶
叔孫州仇如齊宋公之弟辰曁仲佗石彄出奔陳¶
按左氏宋公子地有白馬四公以與&KR0074;魋地怒抶魋奪之魋懼將¶
走公泣之母弟辰曰子爲君禮不過出竟君必止子地出奔陳公¶
弗止辰爲之請弗聽辰曰是我廷吾兄也吾以國人出君誰與處¶
書曰宋公之弟辰曁仲佗石彄出奔陳其弟云者罪宋公以嬖魋¶
　故而失二弟無親親之恩曁云者罪辰以兄故帥其大夫出奔無¶
　尊君之義夫曁者不得巳之詞又以見仲佗石彄見脅於辰不能¶
<pb:KR1e0003_SBCK_028-2b>¶
自立無大臣之節也¶
十有一年春宋公之弟辰及仲佗石彄公子地自陳入于蕭以叛夏¶
四月秋宋樂大心自曹入于蕭¶
出奔陳則稱曁入于蕭以叛則稱及及非不得巳之詞得已而不¶
巳者也夫事君者可貧可賤可殺而不可使爲亂今不得巳而輕¶
於去國猶之可也得巳不巳而果於叛君則無首從之别其罪一¶
施之故不稱曁而稱及四卿在蕭以叛而大心自曹從之其叛可¶
　知矣故不書叛而曰入于蕭入逆詞也書自陳自曹者結鄰國以¶
　入叛陳與曹之罪亦著矣¶
冬及鄭平叔還如鄭涖盟¶
十有二年春薛伯定卒夏葬薛襄公叔孫州仇帥師墮郈衛公孟彄¶
帥師伐曹季孫斯仲孫何忌帥師墮費¶
按左氏仲由爲季氏宰將墮三都於是叔孫氏墮郈季氏將墮費¶
　公山不狃叔孫輒帥費人襲魯公與三子入季氏之宫登武子之¶
<pb:KR1e0003_SBCK_028-3a>¶
臺費人攻之入及公側仲尼命申句須樂頎下伐之二子奔齊遂¶
墮費禮曰制國不過千乗都城不過百雉家冨不過百乗以此坊¶
民諸侯猶有叛者故家不藏甲邑無百雉之城禮所當謹也郈費¶
成者三家之邑政在大夫三卿越禮各固其城公室欲張而不得¶
也三&KR0074;旣微陪臣擅命慿恃其城數有叛者三家亦不能制也而¶
問於仲尼遂墮三都是謂以禮爲國可以爲之兆也推而行諸魯¶
　國而凖則地方五百里凢侵小而得者必有興滅國繼絕丗之義¶
諸侯大夫各謹於禮不以所惡於上者使其下亦不以所惡於下¶
　者事其上上下交相順而王政行矣故曰苟有用我者期月而可¶
　三年有成¶
秋大雩冬十月癸亥公㑹齊侯盟于黃十有一月丙寅朔日有食之¶
公至自黃十有二月公圍成公至自圍成¶
　按左氏將墮成公歛處父謂孟孫曰墮成齊人必至于北門且成¶
　孟氏之保障無成是無孟氏也子僞不知我將不墮書公圍成強¶
<pb:KR1e0003_SBCK_028-3b>¶
也其致危之也仲由爲季氏宰孔子爲魯司冦而不能墮成何也¶
按是冬公圍成弗克越明年孔子由大司冦攝相事然後誅少正¶
卯與聞國政三月而商賈信於市男女别於途及齊人饋女樂孔¶
子遂行然則圍成之時仲尼雖用事未能專得魯國之政也而辯¶
言亂政如少正卯等必肆疑阻於其間矣成雖未墮無與爲比亦¶
　不能爲患使聖人得志行乎魯國以及朞月則不待兵革而自墮¶
矣¶
十有三年春齊侯衛侯次于垂葭夏築蛇淵囿大蒐于比蒲衛公孟¶
彄帥師伐曹秋&KR0051;趙鞅入于&KR0051;陽以叛¶
按左氏趙鞅謂邯鄲午曰歸我衛貢五百家吾舎諸&KR0051;陽午許諾¶
　歸告其父兄皆不可趙孟怒遂殺午圍邯鄲午荀寅之甥荀寅士¶
吉射之姻也而相與睦遂伐趙氏鞅奔&KR0051;陽&KR0051;人圍之趙鞅之入¶
拒范中行也而直書曰叛何也人臣專土與君爲市則是篡弑之¶
階堅冰之戒豈無以有已之義乎後丗大臣有困於䜛間遷延居¶
<pb:KR1e0003_SBCK_028-4a>¶
外不敢釋兵卒以憂死者亦未明人臣之義故尓故直書入于&KR0051;¶
陽以叛入者不順之詞叛者不赦之罪¶
冬&KR0051;荀寅士&KR0123;射入于朝歌以叛¶
按左氏知文韓簡魏襄子與荀寅范吉射相惡將逐荀范言於&KR0051;¶
侯曰君命大臣始禍者死載書在河今三臣始禍而獨逐鞅刑不¶
均矣請皆逐之遂奉公以伐二子二子敗奔朝歌&KR0051;主夏盟威服¶
天下及大夫專政賄賂公行内外離析示威平丘而齊叛辭請召¶
陵而蔡叛盟于沙鹹而鄭叛次于五氏而衛叛涖于鄭㑹于夾谷¶
㰱于黃而魯叛諸侯叛于外大夫叛于内故奔于&KR0051;陽而趙鞅叛¶
入于朝歌而荀寅與士&KR0123;射叛以&KR0051;國之大天下莫強焉&KR0022;分崩¶
而不能守也春秋於&KR0051;事或略而不序或賤而稱人或書侵以陋¶
之責亦備矣至是三卿内叛直書于䇿見其効也故臧哀伯曰國¶
家之敗由官邪也官之失德寵賂彰也&KR0051;卿始禍縁衛貢也樂祁¶
見執獻楊楯也蔡侯從吴荀寅貨也昭公弗納范鞅賂也而&KR0051;室¶
<pb:KR1e0003_SBCK_028-4b>¶
自是不復能主盟矣故爲國以義不以利春秋之大法在焉見諸¶
行事亦可謂深切著明矣¶
&KR0051;趙鞅歸于&KR0051;¶
按左氏荀范奔朝歌韓魏以趙氏爲請鞅入于絳盟于公宫然則¶
書歸者易詞也韓魏爲之請&KR0051;侯許之復而寅與&KR0123;射去國出奔¶
則無有難之者故其歸爲易矣三子之叛其罪一也鞅以有援故¶
得復寅吉射以無助故終叛春秋書鞅歸于&KR0051;非與之也以罪&KR0051;¶
　侯縱失有罪無政刑耳叛逆人臣之大惡始禍&KR0051;國之載書旣不¶
能致辟于鞅奉行天討以警亂臣又亢不衷徇韓魏之請而許之¶
復無政刑矣其能國乎先儒或謂言歸者以地正國也鞅取&KR0051;陽¶
　之甲以逐君側之惡人則其&KR0003;誤矣以地正國而可是人主可得¶
　而脅人臣擅興無罪以兵諌者眞愛其君也使後丗賊臣稱兵向¶
　闕以誅君側爲名而實欲脅君取國者則此&KR0003;啓之也大失春秋¶
　之意矣¶
<pb:KR1e0003_SBCK_028-5a>¶
薛弑其君比¶
稱國以弑者當國大臣之罪也孫復以爲舉國之衆皆可誅非矣¶
三&KR0051;有國半天下若皆可誅刀鋸不亦濫乎頴川常秩曰孫復之¶
於春秋動輙有罪蓋商鞅之法耳棄灰於道者有誅歩過六尺者¶
有罰其不即人心逺矣王回以是尚秩此善議復者¶
十有四年春衛公叔戍來奔衛趙陽出奔宋¶
公叔戍將去南子之黨夫人愬曰戍將爲亂故公叔來奔趙陽北¶
宫結皆戍黨也故亦出奔而靈公無道不能正家以喪其大臣之¶
罪著矣戍又以冨見惡於衛侯夫冨者怨之府也使戍積而能散¶
以財發身不爲貪人之所怨於以保其爵位儻庶幾乎¶
二月辛巳楚公子結陳公孫佗人帥師滅頓以頓子牂歸夏衛北宫¶
結來奔五月於越敗吴於檇李吴子光卒¶
按左氏吴伐越勾踐禦之患其整也使罪人三行屬劒於頸吴師¶
屬目因伐之闔閭傷而卒書敗者詐戰也定公五年於越入吴至¶
<pb:KR1e0003_SBCK_028-5b>¶
　是敗吴于檇李㑹黃池之&KR0010;越又入吴悉書于史以其告也哀之¶
　元年吴子敗越棲勾踐於㑹稽之上豈獨不告而史&KR0634;不書疑仲¶
　尼削之也吴子光卒夫差使人立於庭苟出入必謂已曰而忘越¶
　王之殺而父乎則對曰唯不敢忘三年乃報越然則夫椒之戰復¶
　父讎也非報怨也春秋削而不書以爲常事也其旨微矣¶
公㑹齊侯衛侯于牽公至自㑹秋齊侯宋公㑹于洮天王使石尚來¶
歸脤衛丗子蒯聵出奔宋¶
丗子國本也以寵南子故不能保丗子而使之去國以欲殺南子¶
故不能安其身至於出奔是輕宗廟社稷之所付託而恣行矣春¶
秋兩著其罪故特書丗子其義不繫於與蒯聵之丗其國也而靈¶
　公無道不能正家以危其國夲至使父子相殘毀滅天理之所由¶
著矣¶
衛公孟彄出奔鄭宋公之弟辰自蕭來奔大蒐于比蒲邾子來㑹公¶
城莒父及霄¶
<pb:KR1e0003_SBCK_028-6a>¶
十有五年春王正月邾子來朝鼷䑕食郊牛牛死改&KR0114;牛二月辛丑¶
楚子滅胡以胡子豹歸¶
按左氏吴之入楚胡子盡俘楚邑之近胡者楚旣定又不事楚曰¶
存亡有命事楚何爲爲是楚滅之夫滅人之國其罪大矣然胡子¶
豹乗楚之約盡俘其邑之近胡者所謂國必自滅而後人滅之非¶
滅之者獨有罪也國君造命不可委命者旣以爲有命而又貪生¶
忍辱不死于社稷則是不知命矣書以歸罪豹之不能死位而與¶
歸也故楚子書爵而胡子豹名¶
夏五月辛亥郊壬申公薨于髙寢鄭罕達帥師伐宋齊侯衛侯次于¶
渠蒢邾子來奔喪秋七月壬申姒氏卒八月庚辰朔日有食之九月¶
滕子來㑹葬丁巳葬我君定公雨不克葬戊午日下&KR0628;乃克葬辛巳¶
葬定姒¶
公羊曰有子則廟廟則書葬曽子問並有喪則如之何子曰葬先¶
　輕而後重其奠也其虞也先重而後輕¶
<pb:KR1e0003_SBCK_028-6b>¶
冬城&KR0238;¶

