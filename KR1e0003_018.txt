# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 18
<pb:KR1e0003_SBCK_018-1a>¶
春秋正義卷第十八　成公¶
　　国子祭酒上護軍曲阜縣開国子臣孔　潁逹　等奉¶
　　勑撰¶
正義曰魯丗家云成公名黒肱宣公之子穆姜&KR0001;生以定王十七¶
年即位謚法安民立政曰成釈例曰計公衡之年成公又非穆姜¶
所生不知其母何氏也案宣元年夫人婦姜至自斉即穆姜也至¶
此始十八年耳二年傳称公衡為質扵楚公衡成公子也旣堪为¶
質則其年已長成公若是穆姜之子未得有成長之男　元年注¶
周二至冬温　正義曰襄二十八年春无冰彼春无月則是竟春¶
无冰此亦應竟春无冰而書在二月下者以盛寒之月書之也榖¶
梁傳曰終時無冰則志此未終時而言无氷何也終无冰矣加之¶
寒之辞也其意言此月寒㝡甚此月无冰則終无冰矣杜言今之¶
十二月者見此意也冬而无冰是時之失故書之記冬温也　注¶
周礼至故書　正義曰周礼九夫为井四井为邑四邑为丘四丘¶
为甸小司徒職文也司馬法六尺为歩歩百为畒畒百为夫夫三¶
<pb:KR1e0003_SBCK_018-1b>¶
为屋屋三为井四井为邑四邑为丘丘有戎馬一匹牛三頭是曰¶
匹馬丘牛四丘为甸甸六十四井出長轂一乗馬四匹牛十二頭¶
甲士三人歩卒七十二人戈楯具謂之乗馬然則杜之此注多是¶
司馬法文而独以周礼冠之者以司馬法祖述周礼其&KR0001;陳者即¶
是周法言此是周之礼法耳不言周礼有此文也郑注論語云司¶
馬法成方十里出革車一乗与此不同者郑注小司徒云方十里¶
为成縁边一里治溝洫實出稅者方八里六十四井案郑注小司¶
徒又引司馬法云成出革車一乗甲士十人徒二十人十成为終¶
千井革車千乗甲士百人徒二百人十終为同万井革車百乗甲¶
士千人徒二千人与此車一乗甲士三人歩卒七十二人不同者¶
小司徒辨畿内都鄙之地域郑&KR0001;引士十人徒二十人者謂公卿¶
大夫畿内采地之制此之&KR0001;謂諸侯&KR0022;国出軍之法故不同也古¶
者用兵天子先用六郷六鄉不&KR0085;取六遂六遂不&KR0085;取公卿采邑¶
及諸侯邦国若諸侯出兵先尽三郷三遂郷遂不足然後揔徵竟¶
内之兵案此一車甲士歩卒揔七十五人周礼大司馬五人为伍¶
<pb:KR1e0003_SBCK_018-2a>¶
<pb:KR1e0003_SBCK_018-3a>¶
无明文而知必異&KR0150;梁以为丘作甸甲者以傳云为齊難故作丘¶
甲以慮有斉難而多作甲兵知使丘为甸甲而倍作之也士卒牛¶
馬悉倍扵常而独言甲者甲是新作之物其餘㪘充之耳非作之¶
也譏其新作故举甲言之&KR0004;稅畒言&KR0004;此不言&KR0004;者此備斉難暫¶
为之耳非是終用故不言&KR0004;然則築城備難非時不譏此亦備難¶
而譏之者魯是大国甲兵先多僖公之丗頌云公車千乗昭公之¶
蒐傳称革車千乗此時亦應然也其甲足以拒敵而又加之重斂¶
故譏之　傳注康公至无備　正義曰宣十年經書王季子来聘¶
傳言刘康公知即王季子也傳言平戎于王戎必遣使詣周受平¶
但康公要戎者非要戎平还之使單使来平不足伐也&KR0082;伐其国¶
耳以未平之日設備禦周今旣平矣戎必无備要其无備&KR0005;遂往¶
伐之故下云遂伐茅戎起兵伐其国也　敗績于徐吾氏正義¶
曰敗于徐吾之地也茅戎已是戎内之别徐吾又是茅戎之内聚¶
落之名王師与茅戎戦之処二年注魯乞至斉地　正義曰此云¶
盟主之令故不&KR0025;与謀釈例云乞師不得&KR0025;与謀&KR0001;以不同者以¶
<pb:KR1e0003_SBCK_018-3b>¶
事淂两通故互言之魯扵聘与盟㑹虽二卿並行止書一使至扵¶
行师用兵則並書諸&KR0005;此書四卿昭定之丗或書三卿或書二卿¶
皆謂重兵故書之其他国唯書元帥詳内略外也書曹公子首者¶
釈例曰公侯伯子男及卿大夫士命数周官具有等差當春秋時¶
漸以变改是故仲尼丘明拠時之冝&KR0025;而然之不復与周官同也¶
命者其君正爵命之扵朝其宫室車旗衣服礼儀各如其命数皆¶
以卿礼書扵經衛之扵晋不淂比次国則邾莒杞鄫之属固以㣲¶
矣此等諸国當時附随大国不淂列扵㑹者甚衆及其淂列上不¶
能通扵天子下无暇扵備礼成制故与扵盟㑹戰伐甚多唯曹¶
公子首淂見經其餘或命而礼儀不備或未加命数故皆不書之¶
是言首成為卿故書　注榖梁至十里　正義曰斉之四竟不應¶
過遥且鞌已是斉地未必竟上之邑豈得去斉有五百里乎榖梁¶
又云臺戦緜地五百里則是甚言之耳釈例土地名鞌与&KR0061;娄並¶
闕不知其処逺近无以驗之　注晋使至言皈　正義曰晋使斉¶
还魯魯不用力故直書取哀八年斉人皈讙及闡此不言斉人皈¶
<pb:KR1e0003_SBCK_018-4a>¶
　者不以好淂非斉皈我故不言皈　注子重不書不親伐　正義¶
　曰僖二十五年楚人囲陳注云子玉称人&KR0025;告此云子重不書不¶
　親伐者彼以路遠或當不以實告此傳言侵衛遂侵我道路旣近¶
　告當以實經傳皆言楚師例是捋卑師衆故以为子重不親伐所¶
　以弘通其義也　注公与至君故　正義曰傳称在礼卿不會公¶
　侯㑹公侯則貶之而称人翟泉之盟是也此嬰齊會公計亦應貶¶
　而不貶者为其㑹有蔡許之君蔡侯許男与公相敵嬰斉不与公¶
　敵故不貶也傳称孟孫賂椘椘人許平即云十一月公及楚公子¶
　嬰斉蔡侯許男秦右大夫說宋花元陳公孫寧衛孫良夫郑公子¶
　去疾及斉国之大夫盟于蜀凡㑹且盟者必先㑹而後盟盟時蔡¶
　許在列㑹時必亦在焉以二君乗椘車謂之失位經虽抑而不書¶
　㑹時其身实在且二君与楚同行无容不列扵㑹故知二君在㑹¶
　嬰斉不敵公也或以为扵時兵&KR0005;嬰斉为主蔡許为王左右隷属¶
　嬰斉則二君卑扵嬰斉付由淂与公敵斯不然矣征伐以主兵为¶
　先盟㑹以尊卑为序春秋之常也僖二十七年楚人陳侯蔡侯郑¶
<pb:KR1e0003_SBCK_018-4b>¶
　伯許男囲宋楚旣称人必非貴者为其主兵猶序扵上文七年公¶
　㑹諸侯晋大夫盟于扈傳曰斉侯宋公衛侯陳侯郑伯許男曹伯¶
　㑹晋趙盾盟于扈扵時晋为盟主召諸侯使集㑹而趙盾猶序扵¶
　下文不先諸侯則知此時行兵楚为其主㑹則蔡許在先故二君¶
　自敵公明嬰斉不敵公也襄二十六年公㑹晋人郑良霄宋人曹¶
　人于澶淵傳曰公㑹晋趙武宋向戌郑良霄曹人于澶淵趙武不¶
　書尊公也扵是衛侯㑹之然則時有衛侯猶貶趙武者於時衛侯¶
　虽往晋&KR0005;執之不淂与㑹而趙武敵公故貶之也彼傳又曰晋人¶
　執&KR0478;喜北宫遺使女斉以先皈衛侯如晋晋人執之扵㑹已執其¶
　卿衛侯如晋晋即執之明其不淂与㑹公无&KR0001;敵故趙武敵公与¶
　此異也　注斉在至&KR0086;也　正義曰諸㑹盟同地而間無他事者¶
　例不重序其人此㑹盟别序者前㑹之時唯公㑹楚耳蔡許&KR0025;楚¶
　而行唯應蔡許在列秦宋以下諸国未至㑹盟人别故别序也諸¶
　征伐㑹盟实卿而貶称人者傳皆言其名氏實是大夫而本合称¶
　人者則傳皆言大夫此傳郑公子去疾以上言其名氏則皆是卿¶
<pb:KR1e0003_SBCK_018-5a>¶
也斉国之大夫則实是大夫故斉在郑下为非卿故也傳曰卿不¶
書匱盟也謂匱盟之故并貶楚卿楚卿扵是盟上始与中国相凖¶
釈例曰楚之君臣最多混錯旧&KR0003;亦隨文強生善&KR0086;之&KR0250;混瀆无¶
已其不&KR0014;得辞則皆言&KR0086;蛮夷得志然當斉&KR0074;之盛而經以屈完¶
敵之差必有襃貶非抑楚也此乃楚之&KR0004;興未閑周之典礼告命¶
之書自生同異猶秦之辟&KR0728;不与中国凖故春秋亦未以存例也¶
椘之熊繹始封扵楚辟在荆山蓽路藍&KR0513;以処草莽及武王熊建¶
始居江漢之間然未能自同扵列国故經称荆敗蔡師荊人来聘¶
&KR0025;其&KR0001;居之称而揔其君臣至扵魯僖始称楚人而班次在扵蔡¶
下僖二十一年當楚成王之丗能遂其業内列扵公侯㑹于盂楚¶
之君爵始与中国列然其臣名氏猶多參錯至魯成二年楚公子¶
嬰斉始乃具列傳曰卿不書匱盟也兼为楚臣示例也自此以上¶
春秋未以入例自此以下襃貶之義可得而論之也杜言兼为楚¶
臣示例者觧傳言匱盟之意傳言卿不書者非独言諸侯之卿不¶
書兼言楚卿亦不書是兼为楚卿示例　傳注膊磔也　正義曰¶
<pb:KR1e0003_SBCK_018-5b>¶
周礼掌戮掌斬殺賊諜而搏之郑玄云搏當为膊諸城上之膊字¶
之誤也膊謂去衣磔之方言云膊曝也　注取竜至未聞　正義¶
曰外取内邑非魯之罪无&KR0001;可諱而此独不書故杜云其義未聞¶
賈逵云殺盧蒲就魁不与斉盟以亡其邑故諱不書耳案椘子滅¶
蕭嬰斉入莒皆殺椘人而經不変文以加罪此何當改文以諱&KR0086;¶
也哀八年斉人取讙及闡以滛女見取猶尚書之此殺敵見取何¶
以當諱知諱義不通故不從也　皆不對　正義曰子者指斥孫¶
子其言並告諸&KR0005;言皆不對者孫子与&KR0478;相向禽皆不對又曰子¶
国卿也乃專与孫子言耳　注于奚守新築大夫　正義曰大夫¶
守邑以邑冠之呼为某人孔子父鄒邑大夫傳称鄒人紇論語謂¶
孔子为鄒人之子即此&KR0011;也　注軒縣至南方正義曰周礼小¶
胥正樂縣之位王宫縣諸侯軒縣卿大夫判縣士特縣郑衆云宫¶
縣四面縣軒縣去其一面判縣又去一面特縣又去一靣四面象¶
宫室四面有牆故謂之宫縣軒縣三面其形曲故春秋傳曰請曲¶
縣繁纓以朝諸侯之礼也郑玄云樂縣謂鐘磬之属縣扵筍虡者¶
<pb:KR1e0003_SBCK_018-6a>¶
軒縣去南面辟王也判縣左右之合又空北面特縣縣扵東方或¶
扵階間而已是先儒皆以闕南方故曲也家語&KR0003;此事云請曲縣¶
之樂繁纓以朝王肅云軒縣闕一面故謂之曲縣　注繁纓至之¶
服　正義曰周礼巾車掌王之五路玉路樊纓十有再就以祀金¶
路樊纓九就同姓以封象路樊纓七就異姓以封革路絛纓五就¶
以封四衛木路前樊鵠纓以封蕃国郑玄云樊讀如鞶帶之鞶謂¶
今馬大&KR0321;也纓今馬鞅也玉路金路象路其樊及纓皆以五彩罽¶
飾之就成也玉路十二成金路九成象路七成革路樊纓以絛絲¶
飾之而五成木路以淺黒飾韋为樊鵠&KR0694;飾韋为纓亦五成是言¶
天子諸侯樊纓之飾繁即鞶也字之異耳巾車又云&KR0012;乗夏&KR0144;卿¶
乗夏縵大夫乗墨車士乗棧車其飾皆无樊纓是繁纓为馬之飾¶
皆諸侯之服也案儀礼旣夕士薦馬纓三就又諸侯之卿有受革¶
輅木輅之賜皆有繁纓而云諸侯之服者以与曲縣相對又于奚¶
所請故云諸侯之服且諸侯之卿特賜乃有大輅士䘮礼为送葬¶
設盛服耳皆非正法&KR0001;有也　仲尼至止也已　正義曰仲尼在¶
<pb:KR1e0003_SBCK_018-6b>¶
後聞之曰此曲縣繁纓可惜也不如多与之邑唯車服之器与爵¶
号之名不可以借人也此名号車服是君之&KR0001;主也名位不愆則¶
为下民所信此名所以出信也動不失信然後車服可保此信所¶
以守車服之器也礼明尊卑之别車服以表尊卑車服之器其中¶
所以蔵礼言礼蔵扵車服之中也義者冝也尊卑各有其礼上下¶
乃得其冝此礼&KR0001;以行其物冝也物皆得冝然則是利生焉此義¶
所以生利益也利益所以成民此乃政教之大節也若以名器借¶
人則是与人政也政教旣亡則国家&KR0025;之而亡不復可救止也已¶
言利以平民者平成也每事有利所以成就下民使国益民皆是¶
利也此以曲縣繁纓与人假人噐耳名器俱是可重故并言名¶
注范文子代荀庚　正義曰宣十二年邲之戦傳称荀林父&KR0005;中¶
軍先縠佐之士㑹&KR0005;上軍郤克佐之趙朔&KR0005;下軍栾書佐之十三¶
年晋殺先縠當是士㑹佐中軍郤克&KR0005;上軍不知誰代郤克佐上¶
軍疑是荀首為之十六年士㑹&KR0005;中軍則林父卒矣當是郤克佐¶
中軍疑是荀首&KR0005;上軍荀庚佐之十七年士㑹請老郤克&KR0005;中軍¶
<pb:KR1e0003_SBCK_018-7a>¶
當是荀首佐中軍荀庚&KR0005;上軍所以知者此年傳称椘屈巫對荘¶
王云知罃之父中行伯之季弟也新佐中軍則荀首扵荘王之丗¶
己佐中軍明士㑹老後郤克迁而荀首代也首扵邲戦尚为大夫¶
不應宣之末年得佐中軍故疑先縠死後代郤克佐上軍也明年¶
荀庚來聘傳称中行伯之扵晋也其位在三則此時荀庚&KR0005;上軍¶
矣林父卒来已乆不應始用荀庚故疑林父卒後荀庚即佐上軍¶
士㑹老後荀庚轉&KR0005;上軍故杜以為士夑代荀庚也邲戦以来趙¶
朔无代今欒書&KR0005;下軍則趙朔卒矣故知栾書代趙朔不知此時¶
誰代欒書佐下軍也　注中軍至不息　正義曰以郤克为中軍¶
之&KR0005;言己之傷而未絶鼓音明是法當自執旗鼓也周礼大僕軍¶
旅田役賛王鼓郑玄云王通鼓佐擊其餘面上云斉侯親鼓則天¶
子諸侯自&KR0005;兵者亦親執旗鼓以令衆　若之至事也　正義曰¶
郤克云余病矣言已不堪擊鼓&KR0082;有退軍之意故責之云如之何¶
其以身病之故&KR0082;䘮敗君之大事也　援枹而鼓　正義曰&KR0003;文¶
云援引也枹撃鼓杖也援枹而鼓謂引杖以擊之注居中至在¶
<pb:KR1e0003_SBCK_018-7b>¶
左　正義曰韓厥为司馬亦是軍之諸&KR0005;也以夢之故乃居中為¶
御明其本不當中先非御者若御不在中又不須云代御以此知¶
自非元帥其餘軍之諸&KR0005;皆御者在中&KR0005;在左　注斉侯不知戎¶
礼　正義曰僖二十二年傳曰虽及胡耉獲則取之明恥教&KR0062;求¶
殺敵也宣二年傳曰戎昭果毅以&KR0234;之之謂礼殺敵为果致果为¶
毅是戎事以殺敵為礼斉侯謂射君子為非礼者乃是斉侯不知¶
戎礼也　皆肘之　正義曰&KR0003;文云肘臂節也謂左右为凶処故¶
以肘排退之　韓厥俛定其右　正義曰言此者为下丑父与公¶
易位由厥之俯故不覚其易纂母張蓋&KR0135;厥定右故並不見之¶
注轏士車正義曰周礼巾車士乗棧車郑玄云棧車不革鞔而¶
&KR0238;之考工記輿人云棧車&KR0082;弇郑玄云为其无革鞔不坚易&KR1804;壞¶
然則弇者謂上狹下闊也轏与棧字異音義同耳韓厥至以進¶
正義曰襄二十五年郑公孫舎之帥师入陳傳曰陳侯免擁社子¶
展執縶而見再拜稽首承飲而進献事与此同唯无璧耳蓋古者¶
有此礼彼虽敗績猶是国君故戦勝之&KR0005;示之以臣礼事之不忍¶
<pb:KR1e0003_SBCK_018-8a>¶
即加屈辱&KR0001;以申貴賤之義晋語云靡笄之役郤献子伐斉斉侯¶
来献之淂殞命之礼也服虔引司馬法其有殞命以行礼如㑹所¶
用儀也若殞命則左結旗司馬授飲右持苞壷左承飲以進杜不¶
引之者蓋彼此不甚相當故也　注重其至求之　正義曰刘¶
炫以斉侯三入斉軍又三出斉軍以求丑父每出之時斉之&KR0005;師¶
敗而怖懼以師而退不待斉侯致使斉侯入于狄卒今知不然者¶
以傳文三入在前三出在後若用此&KR0003;斉侯先在晋軍今入斉軍¶
得以三入在前今斉侯旣先在斉軍欲出求丑父應先出後入不¶
應先入後出且&KR0004;時二出客有二入在後之出遂入狄卒有出无¶
入何得云三入又以傳文師帅兩字分明故杜以为斉侯每出斉¶
师以帥厉退者每出之文别自爲義不計上之三出刘君不逹此¶
旨妄規杜失非也　注媚人至所得　正義曰經書斉侯使国佐¶
如師故知賔媚人即国佐也杜譜云国佐賔媚人武子三事互見¶
扵經傳不知賔媚人是何等名号也郑衆注考工記云甗无底甑¶
方言云甑自関而東謂之甗知甗是甑也下云子得其国宝知甗¶
<pb:KR1e0003_SBCK_018-8b>¶
亦以玉为之傳文玉在甗磬之間明二者皆是玉也莊四年紀侯¶
大去其国不言斉滅而云滅紀&KR0001;得者紀侯&KR0013;偪而去後斉侯收¶
其民人又取其珍宝此則与滅无異故为此觧　蕭同至&KR0011;也乎¶
正義曰蕭同叔子非他人是寡君之母也若以匹敵言之則亦晋¶
君之母也吾子布大命扵諸侯而曰必質其諸侯之母以为信其¶
若王命何先王之命諸侯也使之孝扵母親其類今輕慢其母不¶
受同類即是違王命也奈此王命何乎今輕斉侯之母亦是輕晋¶
侯之母自輕其母即是不孝且告語諸侯云以母为質是此者以¶
不孝之事令諸侯也詩之意言孝子&KR0001;以行孝不为匱乏之道故¶
以孝道長賜女之族&KR0011;諸侯皆晋侯之&KR0011;晋侯皆以孝德賜同&KR0011;¶
若以不孝之事号令諸侯其无乃非是以孝德賜同類乎責其違¶
孝道也所引詩者大雅旣醉之篇　詩曰至其畒　正義曰此詩¶
小雅信南山之篇四王之欲　正義曰禹湯文武四王之王天¶
下也立徳扵民而成其同欲民有所&KR0082;上即同之東畒南畒皆順¶
民意五伯之霸諸侯也唯勤労其功而抚順之以奉事王命而已¶
<pb:KR1e0003_SBCK_018-9a>¶
不改王之制度也吾子求合諸侯以快其无疆畔之&KR0082;止求自快¶
已欲不与民同是違王覇之政也　注夏伯至晋文　正義曰郑¶
語云祝融能昭顕天地之光明其後八姓昆吾为夏伯矣大彭豕¶
韋为商伯論語云管仲相&KR0074;公霸諸侯昭九年傳曰文之伯也豈¶
能改物是三代有五伯矣伯者長也言为諸侯之長也郑玄云天¶
子衰諸侯㒷故曰霸覇把也言把持王者之政教故其字或作伯¶
或作覇也　詩曰至害焉正義曰詩啇頌言成湯布政&KR0278;優然¶
而寛故百種福禄扵是聚皈之子实不能優寛而自棄福禄扵諸¶
侯何害言不能为諸侯害也所引詩者啇頌長發之篇　注戦而¶
曰犒为孫辞　正義曰士卒之労扵外師衆枯槁以酒食労之謂¶
之犒師此以師拒戦非犒労之義而亦称犒者言以此師衆徃當¶
待之如以酒食犒之然为孫順之辞耳注言完至&KR0025;命　正義¶
曰言扵先完全福幸之時尚不違晋故言亦云&KR0025;也是指其实事¶
刘炫以为斉人請戦言敝邑脫或有幸戦勝亦云&KR0025;也虚称未然¶
之事乖違文&KR0020;上下苟異杜氏而規其過非也　注藉薦復白也¶
<pb:KR1e0003_SBCK_018-9b>¶
正義曰礼承玉之物名为繅藉藉是承薦之言故为薦也復者報¶
命扵君故为白也言无物則空口以为報少有所得則与口为藉¶
故曰藉口服虔云今河南俗語治生求利少有&KR0001;得皆言可用藉¶
手矣　注上鄍至史闕　正義曰定八年經書公會晋师于瓦此¶
独不書故云史闕謂旧史先闕故仲尼修經無之　賜三至之服¶
正義曰周礼典命公之&KR0012;四命其卿三命其大夫再命其士一命¶
侯伯之卿大夫士亦如之此三帥皆卿也本国三命故魯賜以三¶
命之服司馬司空輿帥&KR0049;正亞旅皆大夫本国一命故皆受一命¶
之服扵卿言賜扵大夫言受互相足也周礼大夫再命此司馬司¶
空等皆一命者春秋之時其事已異扵周礼故大夫一命　注三¶
帅至之物　正義曰三卿各統一軍故揔称三帅魯君之賜晋臣¶
正可知其法所得服改新以与之耳不得特命他臣發&KR0004;賜以此¶
物且彼若先無此物則無由敢受魯賜故杜以为此三帅已甞受¶
王先路之賜今改而易新并此車所建之旌旗&KR0001;著之衣服皆賜¶
之也案釈例先路者革路若木路或云先或云次蓋以就数为差¶
<pb:KR1e0003_SBCK_018-10a>¶
其受之扵王則称大杜言革路若木路者或用革或用木也知受¶
之扵王称大者郑子蟜叔孫穆子受之扵王皆称大是也革木是¶
卿大夫車之尊者故云大路金路是諸侯車之尊者亦称大則¶
定四年大路大旂是也玉路天子車之尊者亦称大故顧命云大¶
路在賔階面是也言所建所服之物者周礼巾車革路建大白以¶
即戎司服云凡兵事韋弁服巾車又云木路建大麾以田司服又¶
云凡田冠弁服然則此車所建或是大白大麾所服或是韋弁冠¶
弁刘炫以为旣言先路則是晋君之賜杜云受王先路之賜非其¶
義也今知不然者杜以穆叔子蟜甞受王路故杜拠而言之釈例¶
應云受王大路之賜言先路者順傳先路之文故也刘以为甞受¶
晋君賜而規杜氏非也　注晋司至侯賜正義曰司馬司空本¶
是卿官之名但晋之諸卿皆以三軍&KR0005;佐为号其司馬司空皆为¶
大夫之官仍有为卿之嫌故云晋司馬司空皆大夫也明他国以¶
为卿晋以为大夫也輿帅至扵亞旅本是大夫官名故又云亦大¶
夫也軍行有此大夫從者司馬主甲兵司空主営壘輿帅主兵車¶
<pb:KR1e0003_SBCK_018-10b>¶
候正主斥候亞旅次扵卿是衆大夫也無專職掌散共軍事故後¶
言之直受服嫌非魯賜故云皆魯侯賜　注燒蛤至&KR0025;葬　正¶
義曰晋語云雀入于海为蛤雉入于淮为蜃月令孟冬雉入大水¶
为蜃郑玄云大水謂淮也大蛤曰蜃則蜃者蛤之&KR0011;也周礼掌蜃¶
掌斂互物蜃物以共闉壙之蜃郑玄云互物蚌蛤之属闉猶塞也¶
&KR0005;井椁先塞下以蜃禦湿也是用蜃以瘞壙也礼檀弓記曰塗車¶
芻灵自古有之郑玄云芻灵束茅为人馬謂之灵者神之&KR0011;也不¶
解塗車當是用泥为車也傳言益車馬者謂用此塗車茅馬益多¶
扵常故云多埋車馬也郑玄云殺人以衛死者曰殉言殉还其左¶
右也言始用殉則自此以後宋君葬常用殉故謂此为始也刘炫¶
以为用蜃炭者者用蜃復用炭知不然者杜以傳用蜃炭共文故¶
知燒蛤为炭又且炭之&KR0011;虽&KR0069;亦得称炭刘君以为用蜃復用炭¶
而規杜氏非也　注重猶多也正義曰重謂重疊故猶多多¶
为盟器也言器備者士䘮礼下篇陳明器云用器弓矢耒耜敦¶
杅槃匜役&KR0266;甲胄干笮燕器杖笠翣其器有共用之器有備禦之¶
<pb:KR1e0003_SBCK_018-11a>¶
器故言器備注四阿至王礼　正義曰周礼匠人云殷人四阿重¶
屋郑玄云阿棟也角設棟也是为四注椁也士䘮礼下篇陳明¶
器云抗木横三縮二謂扵椁之上設此木&KR0025;二横三以負土則士¶
之椁上平也今此椁上四注而下則其上方而尖也礼天子椁題¶
湊諸侯不題湊不題湊則無四釈詁云楨翰榦也舎人曰楨正也¶
築牆所立两木也翰所以當牆两边障土者也翰在牆之旁則¶
知此翰亦旁也詩云會弁如星郑玄云會謂弁之縫中言其際¶
會之処也會在弁之上知此檜亦在上棺有此物明是其飾故以¶
为旁飾上飾也言椁有棺有則是本不當有言其厚葬譏其奢僣¶
宋公所僣必僣天子明此四阿翰檜皆是王之礼也蜃炭言用亦¶
本不當用其蜃炭蓋亦王之礼也車馬器備法得有之言益言重¶
但譏其多耳殉則本不得然非譏其僣　注若言何用为臣　正¶
義曰言何用为臣是不成臣也言虽有若無刘君还以为不成臣¶
与杜義無别而規杜氏非也　哭扵至以葬正義曰哭扵大門¶
之外謂大門外之西東面衛人逆之謂大門外之東西面各&KR0025;賔¶
<pb:KR1e0003_SBCK_018-11b>¶
主之位婦人哭扵門内謂門内之西東面以堂上在西東面故也¶
至扵三子之去衛人送之其位如之自此有隣国弔者常行此礼¶
以至扵葬沈氏云&KR0258;記弔者即位于門西東面主&KR0012;西面相者受¶
命曰&KR0012;某使某請事客曰寡君使某如何不淑相者入告出曰&KR0012;¶
某須矣弔者入主人升堂西面弔者升自西階東面致命此臣奉¶
君命行弔之礼今三子师行經衛竟不敢成礼故扵大門之外注¶
䘮位婦人哭扵堂　正義曰䘮大記云君之䘮夫人坐于西方内¶
命婦姑姊妹子姓立于西方外命婦率外宗哭于堂上北面又¶
曰婦人迎客送客不下堂是䘮位婦人哭扵堂　周書至謂也¶
正義曰周書康誥之篇周公述文王之事以告康叔云惟乃丕顕¶
考文王克明德慎罰巫臣旣引其言乃申其意言文王能为此行¶
故所以造周国也務崇之謂務欲崇益道德務去之謂務欲去¶
其刑罰夭子蛮殺御叔　正義曰子蛮御叔自以短命死耳似天¶
鍾羙扵是致使物無两大故亦以二事为夏&KR0078;之罪皈吾聘女¶
正義曰礼記内則云聘則为妻奔則为妾道之云女皈郑国吾依¶
<pb:KR1e0003_SBCK_018-12a>¶
礼聘女以为妻也　注至郤克族子正義曰丗本郤豹生兾芮¶
芮生缺缺生克又云豹生義義生歩揚揚生蒲城鵲居居生至如¶
世本克是豹之曾孫至是豹之玄孫扵克为二&KR0025;兄弟子　注禁¶
錮勿令仕　正義曰&KR0003;文云錮鋳塞也䥫器穿穴者鋳䥫以塞之¶
使不漏禁人使不得仕官者其事亦似之故謂之禁錮今世猶然¶
注王卒至之位　正義曰諸言御戎皆御君之戎車此云彭名御¶
戎知王戎車亦行也若君親在軍則君當車中御者在左勇力之¶
士在右故御戎右常連言之此王車虽行王身不在故不立戎右¶
使御者在中令蔡許二君居王車上當左右之位若夾衛王然下¶
注云乗椘王車为左右是二君皆在車之上也　注斉大至卿也¶
　正義曰諸大夫盟會&KR0052;貶之称人或揔言大夫若實是國卿¶
本合書名者傳即顕其名氏若本是大夫不合書名者傳直言其¶
大夫見其貶与不貶俱當称人故不復言其名氏此專言斉国之¶
大夫傳不顕其名为非卿故也襄十六年溴梁之會經書戊寅大¶
夫盟傳云扵是叔孫豹晋荀宋向戌衛&KR0478;殖郑公孫蠆小邾之¶
<pb:KR1e0003_SBCK_018-12b>¶
大夫盟扵時會上郑之下有曹莒邾薛杞而小邾之大夫最処其¶
下举小邾而上包之此盟郑人之下有斉曹邾薛鄫俱是大夫斉¶
最在上举斉而下揔之止为斉若是卿則合言名氏此會非卿故¶
举斉也　注匱乏也　正義曰私竊为盟盟終不固此盟是匱乏¶
之道也傳旣言匱盟以觧經又自觧名曰匱盟之意扵是乎畏晋¶
而竊与椘盟故曰此是匱乏之盟也諸侯之卿竊与椘盟而仲尼¶
貶之言其不應背晋故責之也責諸侯之背晋是成晋为盟主也¶
哀十二年公會呉于槖皐呉子請盟公不&KR0082;使子貢辞之而私与¶
衛侯宋皇瑗盟彼畏吴而竊相与盟不貶者不与吴为盟主言其¶
私盟可許但魯自畏呉不書其盟其情無可責也釈例曰諸侯畏¶
晋而竊与楚盟書盟而貶其卿此所以成晋为盟主也吴之彊大¶
始扵會鄫終扵黄池凡三會三伐三盟唯書會伐而不書盟者吴¶
以盟主自居而行其夷礼礼儀不典則盟神不蠲非所以結信義¶
昭明德故不録其盟不与其成为盟主也旣不与呉之为盟主則¶
宋魯衛三国私盟可許故無貶文是也若然僖二十一年公會諸¶
<pb:KR1e0003_SBCK_018-13a>¶
侯盟于薄二十七年公會諸侯盟于宋彼二者皆顕与椘盟並無¶
貶責此竊与椘盟而貶之者當僖公之時斉&KR0074;旣卒晋文未興中¶
国無伯唯強是与虽逺共椘盟無所可責此時晋为盟主堪率諸¶
侯私竊为盟心實畏晋故貶之耳然諸侯之卿畏晋容可貶之椘¶
之強盛&KR0106;与晋敵非是畏晋卿亦貶者椘旣强盛應顕然作盟今¶
&KR0059;&KR0060;受盟不敢宣露亦是畏晋之義且成晋为伯事須貶椘注¶
乗椘至之别　正義曰小国之&KR0025;大国其正伐也皆自乗其車自¶
率其軍至戰陳之時与同出力耳此二君棄己之車乗椘之乗乃¶
为椘王左右則是失位旣失其位非復国君故侵与盟會並皆不¶
序經書椘师郑师侵衛扵時蔡許在矣公會椘公子嬰斉于蜀蔡¶
許亦在也及盟又蔡許之君在焉侵也會也盟也三事並失其位¶
經悉不書故傳扵盟下釈之明上侵衞會蜀皆失位也旧&KR0003;諸侯¶
之貶亦書为人杜意謂諸侯之貶不至扵人故因此而又明之卿¶
不書則称人諸侯不書則全不見經此是君臣之别明敗諸侯無¶
称人之法也　詩曰至攸墍　正義曰此大雅假樂之篇大誓至¶
<pb:KR1e0003_SBCK_018-13b>¶
衆也　正義曰泰誓云受有億兆夷人离心离德予有乱臣十人¶
同心同德此言大誓所謂者引其意非本文也　注三吏三公也¶
正義曰曲礼云五官之長曰伯其擯扵天子也天子之吏郑玄公¶
謂三公也是三公称吏故知三吏三公也　礼之至一等　正¶
義曰如侯伯克敵使大夫告慶之礼則不得依献捷之礼其献捷¶
之礼王待之必重扵告慶之礼鞏朔晋之上軍大夫也縦使得如¶
献捷之礼亦當降卿礼一等傳言降扵卿礼一等以見王待鞏朔¶
不失常也　三年注宋衛至礼也　正義曰僖九年傳曰宋&KR0074;公¶
卒未葬而襄公會諸侯故曰子凡在䘮公侯曰子傳因未葬而發¶
在䘮之例是先君未葬嗣君不得称爵以會諸侯也知非踰年得¶
成君者文八年八月天王崩九年春毛伯来求金傳曰不書王命¶
未葬也彼王旣踰年矣猶不得称王命臣知諸侯虽則踰年但是¶
未葬不得称爵以接隣国正以王不命臣明知其非礼也　注三¶
年至哭之　正義曰公羊傳曰新宫者何宣公之宫也宣宫則曷¶
为謂之新宫不忍言也其言三日哭何廟災三日哭礼也榖梁傳¶
<pb:KR1e0003_SBCK_018-14a>¶
曰新宫者禰宫也三日哭哀也其哀礼也廹近不敢称謚恭也二¶
傳皆以新宫为宣宫三日哭为得礼故杜依用之宣公以其十八¶
年冬十月薨至二年十月而大祥祥而禘&KR0021;神主新始入廟故謂¶
之新宫礼檀弓記曰有焚其先人之室則三日哭故曰新宫火亦¶
三日哭郑玄云謂人燒其宗廟新宫火人火也記称新宫火者指¶
此新宫災耳傳例曰天火曰災人火曰火三家經傳有五字皆为¶
災郑玄以为人火虽非其義要天火人火其哭皆當三日是其善¶
得礼也哀三年&KR0074;宫僖宫災不言哭而此言三日哭者釈例曰新¶
宫者宣公之廟父廟也諒闇始闋而遇天災故感而哭之以致哀¶
異扵餘廟也及荀庚盟　正義曰隐元年及宋人盟于宿魯之㣲¶
者及之也此言及荀庚盟及孫良夫盟十一年及郤犫盟皆是公¶
自及之非臣及之也知者僖二十八年傳晋栾枝入盟郑伯襄十¶
一年傳晋趙武入盟郑伯郑子展出盟晋侯臣對君者皆君自与¶
盟知此使来亦公自与盟也上言来聘盟又不地盟扵国都公親¶
可知故不言公　注不書至辞略　正義曰直举国名傳無其&KR0003;¶
<pb:KR1e0003_SBCK_018-14b>¶
知是告辞略故史異文耳賈逵云郑小国与大国争諸侯仍伐許¶
不称&KR0005;师夷狄之刺無知也此年夏郑公子去疾帥师伐許明年¶
冬郑伯伐許先後並無貶責何独此伐偏刺之　傳注以血至釁¶
鼓　正義曰&KR0003;文釁血祭也礼雜記釁廟之礼云雍人举羊升屋¶
自中中屋南靣刲羊血流于前乃降釁廟以血塗廟知釁鼓以血¶
塗鼓也　然則德我乎　正義曰德加扵彼彼荷其恩故謂荷恩¶
为德論語以德報德傳称王德狄人皆是也　死且不朽　正義¶
曰懷荷君㤙身虽死而朽腐此㤙不朽腐也死尚不朽以示其至¶
死不忘也　注宣十至計之正義曰謂赤狄餘民散入咎如之¶
内今伐咎如者来就咎如之内計彼赤狄餘黨然廧咎如容赤狄¶
餘民則咎如亦赤狄矣刘炫以为廧咎如之国即是赤狄之餘今¶
知不然者以赤狄之国種&KR0011;極多潞氏甲氏鐸辰皐落氏等皆是¶
其&KR0011;並为建国假令潞氏甲氏鐸辰皐落虽滅自外猶存則是不¶
滅者多止應言討赤狄之&KR0011;不得称餘且伐者聲其鐘鼓討者責¶
其罪狀以廧咎如容受赤狄餘黨故伐而討責&KR0002;以廧咎如即是¶
<pb:KR1e0003_SBCK_018-15a>¶
赤狄之餘&KR0063;取土地興兵絶滅何當唯伐討而已刘以廧咎如即¶
是赤狄之餘而規杜非也　注此傳至四字正義曰傳言上失¶
民也釈經潰文若經潰文則傳無&KR0001;觧故疑經闕此四字釈例曰¶
傳云廧咎如潰上失民也今經但言伐廧咎如无廧咎如潰文¶
若經本无此文則丘明为横益經文而加失民之傳也是言知¶
經闕之意也三年潰逃已有例矣&KR0167;發傳者嫌夷狄異扵中国故¶
重發也　其位在三　正義曰扵時郤克&KR0005;中軍荀首佐之荀¶
庚&KR0005;上軍是其位在三也注云下卿者傳称小国之上卿當大国¶
之下卿又言衛在晋不得为次国則以衛为小国荀庚若是中卿¶
自然當先晋矣乃云晋为盟主其&KR0005;先之直以盟主先晋明是二¶
人位等以此知荀庚是下卿也晋立三軍&KR0005;佐有六第三猶为下¶
卿則其餘皆下卿也蓋以諸侯之礼唯合三卿三是其正故定以¶
三人为上中下餘皆從下卿也卿有上下徃年賜晋三帥皆以三¶
命之服者侯伯之卿礼皆三命上卿下卿命不異也　注春秋至¶
小国　正義曰古制公为大国侯伯为次国子男为小国以土地¶
<pb:KR1e0003_SBCK_018-15b>¶
之大小命数为等差也春秋之丗強&KR0092;弱大吞小爵虽不&KR0014;自改¶
地則以力升降諸侯聚會強者为雄史書時事大小为序此事不¶
可改易仲尼即而用之宋公在斉侯之下許男在曹伯之上不&KR0167;¶
計爵之尊卑故衛虽侯爵猶为小国以地狹小故也襄二十五年¶
傳子産論晋曰今大国多数圻矣圻方千里是晋有方千里者三¶
四也昭五年十三年傳皆言晋有革車四千乗計衛比扵晋不過¶
當五六分之一耳故不得为次国其为次国者當斉秦乎注韓¶
厥至六軍正義曰杜知韓厥为新中軍及上下新軍&KR0005;佐者以¶
下六年傳云韓厥&KR0005;新中軍且为僕大夫時晋更增置新中上下¶
三軍韓厥&KR0005;新中軍名居其首故杜依名配其&KR0005;佐　&KR0005;授玉¶
正義曰玉謂所執之圭也凡諸侯相朝升堂授玉扵两楹之間扵¶
此時郤克趨進故記之也史記斉丗家曰頃公十一年晋&KR0004;置六¶
軍頃公朝晋&KR0082;尊王晋景公景公不敢當晋丗家云景公十二年¶
斉頃公如晋欲上尊景公为王景公讓不敢然此時天子虽㣲諸¶
侯並盛晋文不敢請隧椘荘不敢問鼎又斉弱扵晋所較不多豈¶
<pb:KR1e0003_SBCK_018-16a>¶
为一戦而勝便即以王相許凖時度勢理必不然竊原馬迁之意¶
所以有此&KR0003;者當讀此傳&KR0005;授玉以为&KR0005;授王遂飾成为此謬辞¶
耳　注戎朝異服　正義曰周礼司服凡兵事韋弁服礼玉藻記¶
云諸侯皮弁以聴朔朝服以日視朝聘礼賔皮弁聘公皮弁迎賔¶
迎聘客尚以皮弁迎朝賔必皮弁矣在朝君臣同服公當皮弁則¶
韓厥扵時亦皮弁也郑玄云韋弁以韎韋为弁又以为衣裳春秋¶
傳曰晋郤至衣韎韋之跗注是也皮弁之服十五升白衣素積以¶
为裳是戎朝異服也四年冬城鄆　正義曰釈例土地名魯有¶
二鄆文十二年城諸及鄆杜云此东鄆莒魯所争者城陽姑幕¶
縣南有貟亭或曰鄆即貟也成十六年傳晋人執季文子公待于¶
鄆杜云此西鄆昭公所出居者東郡廪丘縣東有鄆城然則此为¶
公欲叛晋故城鄆以为備當西鄆也　傳通嗣君也　正義曰文¶
元年公孫敖如斉傳曰始聘焉礼也凡君即位卿出並聘踐脩旧¶
好要結外援好事隣国以衛社稷忠信卑讓之道也其事与此一¶
也謂君&KR0004;即位聘隣国耳在魯而出謂之始聘自外而来謂之通¶
<pb:KR1e0003_SBCK_018-16b>¶
嗣君言彼君嗣位以来未与魯通扵此始通之也　注氾祭至氾¶
水　正義曰杜注熒陽中牟縣有東汜襄城縣有南汜知此氾祭¶
非彼二汜而以成皐縣東有汜水者以傳为晋伐郑取氾祭旣为¶
晋人所取當是郑之西北界即今之汜水也字書水旁巳为汜水¶
旁已为氾字相乱也漢書音義亦为汜今汜水上源謂汜谷¶
五年杞叔&KR0078;来皈　正義曰&KR0142;旣出之猶称杞者&KR0258;記曰諸侯出¶
夫人夫人比至于其国以夫人之礼行至以夫人入郑玄云行道¶
以夫人之礼者棄妻致命其家乃義絶不用此为始　注記異也¶
正義曰公羊傳曰梁山崩何以書記異也公羊以为非常为異害¶
物为災此山崩無&KR0001;害故为異也　傳注自告貞伯從人　正義¶
曰嫌告趙嬰使人故云自告貞伯從人也若吉趙嬰使人不得云¶
神福仁而禍滛　注野饋至大国　正義曰釈詁云饁饋也孫炎¶
曰饁野之饋也彼言野饋饋田農在野之人此言野饋饋在野行¶
路之人俱是在野皆以野言之謂之餫者言其運糧饋之彼自逆¶
女而往饋之者敬大国也　注捷邪出　正義曰捷亦速也方行¶
<pb:KR1e0003_SBCK_018-17a>¶
則遟邪出則速椘辞謂邪行小道为捷徑是捷为邪出　注車无¶
文　正義曰周礼巾車掌王之五路皆不言車有文飾其下服車¶
五乗&KR0012;乗夏&KR0144;卿乗夏縵大夫乗墨車郑玄云夏&KR0144;五采畫轂約¶
也夏縵亦五采畫無瑑耳墨車不畫也&KR0012;之車尚有瑑約明諸侯¶
之車必有瑑約詩所謂約軧錯衡是其事也乗縵車无文蓋乗大¶
夫墨車也覲礼侯氏乗墨車乃朝郑玄云墨車大夫制也乗之者¶
入天子之国車服不可尽同也彼为適王尚乗墨車明此山崩降¶
服亦乗墨車也　注舎扵郊正義曰僖三十三年傳秦伯以師¶
敗于殽素服郊次此言出次降服明亦次扵郊也文四年傳椘人¶
滅江秦伯为之降服出次注云辟正寢与此文互相見也　注經¶
在至衍文　正義曰傳不虚举經文此无所明又上下倒錯諸家¶
之傳又悉无此言必是衍文此杜以疑事母質不敢輙去之耳¶
六年注魯人至後丗　正義曰杜以傳称季文子以鞌之&KR0004;立武¶
宫鞌在二年今始立武宫故云魯人自鞌之&KR0004;至今无患追思鞌¶
戰以为己功故築武軍又作先君武公之廟以告戦勝之事欲以¶
<pb:KR1e0003_SBCK_018-17b>¶
章示後丗明已之功也其意言築为武軍入作武公之廟公羊傳¶
曰武宫者何武公之宫也是立宫为武公廟也武公是成公九世¶
之祖其廟毀已乆矣今復立之以为不毀之廟礼明堂位曰魯公¶
之廟文丗室也武公之廟武丗室也卋室言其世世不毀刘炫以¶
为直立武公之宫不築武軍今知不然者以下傳云&KR0234;扵人以救¶
其難不可以立武立武由己非由人也是丘明譏魯立武以章武¶
功明非徒築宫而已又宣十二年潘黨請築武軍椘子云武有七¶
德我无一焉武非吾功遂不敢築武軍以明武功此則丘明譏魯¶
章武功明亦築武軍也若其唯築武宫傳應云不可以立武宫不¶
得単称武也刘以为唯築武公之宫而規杜非也　傳注礼授至¶
东過　正義曰聘礼云公受玉于中堂与東楹之間郑玄云中堂¶
南北之中也入堂之深尊賔事也东楹之間亦以君行一臣行二¶
也聘礼大夫奉命来聘君臣不敵故授玉于東楹之間国君来朝¶
尊卑礼敵且傳言東楹之東以譏郑伯行速明礼當授玉于两楹¶
之間　注宣十至譏之　正義曰服虔云鞌之戦禱武公以求勝¶
<pb:KR1e0003_SBCK_018-18a>¶
故立其宫鞌定元年傳昭公出故季平子祷于煬公立煬宫此若¶
为祷而立何以不言祷也无験之&KR0003;故不可從　沃饒至夫也¶
正義曰土田良沃五榖饒多民豐則国利財多則君樂其処不可¶
失也　注盬至池是　正義曰&KR0003;文云盬河東鹽池袤五十一里¶
廣七里周㧾百一十六里字&KR0025;鹽省古聲然則盬是鹽之名盬¶
虽是鹽唯此池之鹽独名为盬餘鹽不名盬也注路寢之庭¶
正義曰礼玉藻云君日出而視朝退適路寢&KR0234;政知寢庭是路寢¶
之庭也沈氏云大僕職云王視燕朝則正位掌擯相郑注云燕朝¶
朝扵路&KR0230;之庭韓献子旣为僕大夫故知寢庭路寢之庭也其路¶
門之外朝則司士掌焉故司士掌治朝之儀治朝則路門之外每¶
日治朝事之朝也其庫門之外朝則朝士掌焉故朝士云掌外朝¶
之法此是詢衆庻問罪人之処也凡人君内朝二外朝一内朝二¶
者路門内外之朝也外朝一者庫門外之朝也若諸侯三門皐應¶
路外朝則在&KR0063;門外魯之三門庫雉路則外朝在雉門外　注&KR0086;¶
疾&KR1028;覯成也　正義曰下云土厚水深居之不疾此云土薄水淺¶
<pb:KR1e0003_SBCK_018-18b>¶
必居之多疾以此知&KR0086;是疾&KR1028;也尔雅訓覯为見杜以&KR0086;为疾&KR1028;¶
疾&KR1028;非難見之物唯苦其病成耳故訓覯为成言其病易成由水¶
土&KR0086;故也　易覯至墊隘正義曰疾&KR1028;易成則下民愁苦民旣¶
愁苦則必羸困羸困而謂之墊隘者方言云墊下也地之下湿狹¶
隘猶人之羸痩困苦故杜以墊隘为羸困也　旦民至利也正¶
義曰民有災患則不暇&KR0025;上無災患則&KR0025;教化十者数之小成故¶
云十丗之利也　注財易至驕侈正義曰鲁語敬姜云昔者聖¶
王之処民也択瘠土而居之労其民而用之故長王天下夫民勞¶
則思思則善心生逸則滛滛則忘善忘善則&KR0086;心生沃土之民不¶
材逸也瘠土之民莫不向義労也敬姜此語自是激發之辞未必¶
聖王尽然要亦有此理也大史公書称武王克殷患殷民冨侈大¶
史公曰奢昬厚葬以破其産为其冨而驕佚故設法以貧之也管¶
子曰倉廪實而知礼節衣食足而知栄辱讓生扵有餘争生扵不¶
&KR0085;論語称孔子適衛欲先冨後教为其貧而无恥欲営生以冨之¶
也此皆&KR0026;民設教故其理不同若迁都近盬則民皆啇販則富者¶
<pb:KR1e0003_SBCK_018-19a>¶
弥富驕侈而難治貧者益貧飢寒而犯法且貧者資冨而致貧冨¶
者削貧而为冨&KR0086;民之冨乃是愍民之貧&KR0082;使貧冨均而労逸等¶
也　注近宝則民不務本　正義曰農業人之本也商販事之末¶
也若民居近宝則棄本逐末廢農为商則貧冨兼并若貧冨兼¶
并則貧多富少貧者无財以共官冨者不可以侈税賦税少則公¶
室貧也　子之佐十一人　正義曰服虔六是時栾書&KR0005;中軍荀¶
首佐之荀庚&KR0005;上軍士燮佐之郤錡&KR0005;下軍趙同佐之韓厥&KR0005;新¶
中軍趙括佐之鞏朔&KR0005;新上軍韓穿佐之荀騅&KR0005;下軍趙旃佐之¶
　　注商書洪範　正義曰武王克殷始作洪笵今見在周書傳¶
謂之商書者以箕子商人所陳故也　七年鼷鼠至免牛　正義¶
曰釈獸云鼷鼠李廵曰鼱鼩䑕一名鼷鼠孫炎曰有螫毒者蓋如¶
今䑕狼改卜牛下重言鼷䑕又食其角不重言牛者何休云言角¶
牛可知後食牛者未必故䑕故重言鼠改卜被食角者言乃免牛¶
則前食角者亦免之矣從下免省文也　注称牛至礼也　正義¶
曰僖三十一年傳曰牛卜日日牲今称牛是未卜日也免放也放¶
<pb:KR1e0003_SBCK_018-19b>¶
不殺遂不郊也　傳詩曰至有定正義曰此詩小雅節南山之¶
篇　曹宣公来朝正義曰此文及八年傳召&KR0074;公來賜公命並¶
无所解釈而虚載經文者釈例曰其經傳事同而文異者或告命¶
之辞有差異或氏族名号當須互見此蓋須互見名号故举之也¶
以两至一焉　正義曰以兩之一謂&KR0005;二十五人也又言卒謂更¶
將百人也言之者婉句耳凡&KR0005;一百二十五人適呉也舎偏謂舎¶
一偏之車九乗也兩之一焉又舎二十五人也凡舎九乗車二十¶
五人与呉矣發首言兩之一者为舎此兩之一故先言之又言卒¶
者見巫臣所&KR0005;非唯有一兩也司馬法車九乗为小偏十五乗为¶
大偏言偏不言大當是留九乗車矣唯言當一偏不見元&KR0005;車数¶
不知去時幾乗車去也丘明为傳辞皆易解此独蹇澁或誤本¶
文蘇氏云舎九乗車以六乗車还則以去時十五乗車傳不言者¶
以舎旣称偏明去時有車可知&KR0025;省文也沈氏云聘使未有&KR0005;兵¶
車者今此特&KR0005;兵車为方欲教吴戦陳故与常不同　注戚林至¶
属晋正義曰傳言晋反戚焉則戚已属晋襄二十六年衛孫林¶
<pb:KR1e0003_SBCK_018-20a>¶
父入于戚以叛此不言叛故解之戚是孫氏丗所食邑林父出奔¶
之後戚自&KR0025;隨而属晋非林父入而&KR0005;去故不言叛也　八年注¶
昬聘至之父　正義曰傳扵華元来聘之下云聘共&KR0078;也則華元¶
新始告魯欲圖为昬昬礼發首云昬礼下達乃言納采郑玄云達¶
通也&KR0005;欲与彼合昬姻必先使媒氏下通其言女氏許之乃後使¶
人納其采擇之礼此華元来聘則彼昬礼所謂下達者也士礼使¶
媒諸侯不可求媒扵他国自使臣行則亦媒之義昬有六礼下達¶
之後&KR0004;有納采択之礼旣行納采其日即行問名問女之名&KR0005;皈¶
卜其吉凶也皈旣卜得吉又使使者往告謂之納吉納吉則昬¶
礼定矣復遣納徵徵成也納幣以成昬礼士礼納徵有玄纁束帛¶
儷皮其諸侯謂之納幣以其幣多故指幣言之納幣以後又有請¶
期親迎是之謂六礼也計華元来聘之後當有納采納吉二使二¶
使之後乃次納幣今唯書納幣者納未納吉其使非卿故不書也¶
釈例曰諸侯昬礼亡以士昬礼凖之不淂唯止於納幣逆女納幣¶
逆女二事皆必使卿行卿行則書之他礼非卿則不書也宋公使¶
<pb:KR1e0003_SBCK_018-20b>¶
華元来聘不應使卿故傳但言聘共&KR0078;也使公孫寿來納幣納幣¶
&KR0063;使卿故傳明言得礼也魯君之昬唯存納幣逆女此其義也是¶
言聘女不&KR0063;使卿今華元以卿&KR0005;命故特書之也隐二年公羊傳¶
曰昬礼不称主人宋公使公孫壽来納幣則其称主人何辞窮¶
也辞窮者何无母也礼有母則母命之宋公无主昬者宋公自命¶
之故称宋公使公孫壽来也公孫寿蕩意諸之父者文十六年傳¶
文　注傳曰至称名　正義曰傳称莊&KR0078;譛之則是同括无罪大¶
夫无罪見殺例不書名此並書名故觧之宣十二年傳曰原屏咎¶
之徒也明本不以徳義自居而妄叨髙位冝其見討今虽实不作¶
乱從告而称其名言從告者凡殺大夫必以其實有罪告不肯言¶
其无罪魯史詳其曲直乃立其文故所書或否耳注諸侯至¶
通称　正義曰天子賜諸侯之命書傳亦无正礼唯文元年天¶
王使毛伯来錫公命僖十一年傳王賜晋惠公命周語王賜晋文¶
公命皆是即位而賜之又賜之以圭擬朝而合瑞諸侯即位礼必¶
朝王明當即位即賜之命今八年乃来是緩也隐元年宰咺来賵¶
<pb:KR1e0003_SBCK_018-21a>¶
为其緩書名以譏之此亦緩也而不譏之者彼贈死不及尸弔生¶
不及哀子氏未薨而豫凶事所失者大故特譏之春秋之時賜命¶
礼廢唯文公即位而賜成公八年乃賜&KR0074;公死後追賜其餘皆不¶
得賜苟以得之为榮故不&KR0167;譏其緩也且賜之以圭者为朝而合¶
瑞魯尚不朝天子不冝譏天子賜緩也天子之見經者三十有二¶
称天王者二十五称王者六称天子者一即此事是也三称並行¶
傳无異說故知天子天王王者之通称也其不同者史異辞耳公¶
羊傳曰其称天子何元年春王正月正也其餘皆通矣杜用彼&KR0003;¶
也賈逵云諸夏称天王畿内曰王夷狄曰天子王使栄叔皈合且¶
&KR0534;以恩深加礼妾母恩同畿内故称王成公八年乃淂賜命与夷¶
狄同故称天子左氏无此義故杜不從之　注古者至媵之正¶
義曰荘十九年公羊傳曰媵者何諸侯娶一国則二国徃媵之以¶
姪娣從姪者何兄之子也娣者何弟也諸侯一聘九女是諸侯娶¶
適夫人及左右媵各有姪姊也傳曰同姓媵之異姓則否是夫人¶
与媵皆同姓之国也魯衛同姓故来媵之釈例曰古者諸侯之娶¶
<pb:KR1e0003_SBCK_018-21b>¶
適夫人及左右媵各有姪娣皆同姓之国国三人凡九女參脅&KR0079;¶
至親&KR0001;以息隂訟隂訟息所以廣継嗣也當時虽无其人必待年¶
而送之所以絶望求塞非常也辞称憃愚不敎故遣大夫随之亦¶
謂之媵臣所以&KR0005;謙敬之實也夫人薨不更聘必以姪娣媵継室¶
一与之醮則終身不二所以重昬姻固人倫人倫之義旣固上&KR0085;¶
以奉宗廟下足以継後世此夫婦之義也　傳注餞送行飲酒¶
正義曰詩大雅韓奕篇云韓侯出祖出宿于屠顕父餞之清酒百¶
壷是餞为送行飲酒也　大国至盟主正義曰義者冝也事得¶
其冝謂之为義汶陽之田冝其皈魯是皈皈魯为義皈斉不義大¶
国當制其義事以为諸侯之盟主　信以至解體正義曰言之¶
有信義事乃行是信以行義事必以義命乃成就故義以成命也¶
杖信以行義事以義而命諸侯故小国所望而皈之懷皈也言而¶
无信則信不可知所命非義則義无所立如則四方諸侯其誰不¶
觧体謂事晋之心皆踈慢也　詩曰至其德　正義曰衛風氓之¶
篇　詩曰至言之　正義曰詩大雅板之篇也言王者之所圖¶
<pb:KR1e0003_SBCK_018-22a>¶
謀其事未能長逺我以是故用大道諌王行父今亦懼晋之不能¶
逺圖而因此以失諸侯是以敢私言之私布此言即是大諫也¶
椘師之还也　正義曰還在六年不扵彼言者因其今獲申驪追¶
言六年侵沈述栾書得從善之功故扵此并言之　詩曰至作人¶
正義曰大雅旱麓之篇注穆姜之女　正義曰明年季文子如¶
宋致女还称宋工之樂穆姜出拜謝之知是穆姜所生之女也¶
注趙武至羪也　正義曰史記世家云趙朔娶晋成公姊为夫人¶
案傳趙衰適妻是文公之女若朔妻成公之姉則亦文公之女父¶
之從母不可以为妻且文公之卒距此四十六年荘&KR0078;此時尚少¶
不得为成公姉也賈服先儒皆以为成公之女故從之史記又称¶
有屠岸賈者有寵扵灵公此時为司㓂追論趙盾弑君之事誅趙¶
氏殺趙朔趙同趙括而滅其族案二年傳栾書&KR0005;下軍則扵時朔¶
已死矣同括为荘&KR0078;所譛此年見殺趙朔不得与同括俱死也扵¶
時晋君明諸臣強無容有屠㟁賈輙廁其間得如此專恣又&KR0003;云¶
公孫杵&KR0875;取他児代武死程嬰匿武扵山中居十五年因晋侯有¶
<pb:KR1e0003_SBCK_018-22b>¶
疾韓厥乃請立武为趙氏後与左傳皆違馬迁妄&KR0003;不可從也¶
夫豈至免也　正義曰此趙同趙括謂天禄之父祖若桀紂之輩¶
虽邪辟子孫頼禹湯之功而食天禄注渠丘至蘧里　正義曰¶
十四年莒子朱卒知渠丘公即是朱也渠丘莒之邑名夷不當有¶
謚或作别号此朱以邑名为号不知其故何也　唯然　正義曰¶
俗本唯作虽今定本作唯　衛人至則否　正義曰膏肓以为媵¶
不必同姓所以博異氣今左傳異姓則否十年斉人来媵何以无¶
貶刺之文左氏为短郑箴云礼称納女扵天子云備百姓扵国君¶
云備酒&KR0308;不得云百姓是不博異氣也斉是大国今来媵我得之¶
為榮不得貶也　九年注女嫁至之好正義曰&KR0074;三年九月夫人¶
姜氏至自斉冬斉侯使其弟年来聘傳曰斉仲年来聘致夫人也¶
此二月伯&KR0078;皈于宋夏季孫行父如宋致女二者其間並近三月¶
礼婦入三月廟見知致女必以三月蓋廟見之後婦礼旣成使大¶
夫聘問謂之致女致其成婦之礼存謙敬序殷勤&KR0001;以篤昬姻之¶
好也仲年行父俱是致女而彼言聘者在魯而出則曰致女在他¶
<pb:KR1e0003_SBCK_018-23a>¶
国而来則但言聘外内之異文也以彼言聘而實是致女故二注¶
皆言使大夫隨加聘問为此也　注五同盟正義曰无野以宣¶
十年即位此二年及国佐盟于&KR0061;婁又盟于蜀五年于蟲牢七年¶
于馬陵此年于蒲皆魯斉俱在是五同盟也　注魯邑至書時¶
正義曰長歴推此年閏十一月傳城中城文在十二月上而云書¶
時也即是閏月城之閏月半後即是十二月節故水昬已正而城¶
之是得時也　傳注南冠椘冠　正義曰應劭漢官儀云法冠一¶
曰柱後冠左傳南冠而縶則椘冠也秦滅椘以其冠賜近臣御史¶
服之即今觧豸冠也古有觧豸獸觸不直者故執憲以其角形为¶
冠令觸人也　注泠人樂官　正義曰詩簡兮序云衛之䝨者仕¶
扵泠官郑玄云泠官樂官也泠氏卋掌樂官而善焉故後卋多号¶
樂官为泠官吕氏春秋称黄帝使泠倫自大夏之西崑崙之隂取¶
竹断兩節而吹之以为黄鐘之宫昭二十一年傳景王鑄无射泠¶
州鳩非之是泠氏世掌樂官也周語云景王鑄鐘成泠人告和魯¶
語云泠簫詠歌及鹿鳴之三此称泠人詩称泠官是泠为樂官之名¶
<pb:KR1e0003_SBCK_018-23b>¶
也　注舎其至至誠　正義曰椘王旣为君矣不言为君時事而¶
逺称大子者若言为君時事嫌为君隐&KR0086;或疑已在君位矯情为¶
善舎其當時近事逺称大子少小者未为君時不須隐蔽以示王¶
性自然言其&KR0025;小如此以明己之至誠无所私也礼君前臣名字¶
則貴扵名此道二卿之名不言字是尊晋君也　注浹辰十二日¶
也　正義曰浹为周帀也從甲至癸为十日&KR0025;子至亥为十二辰¶
周礼縣治象浹日而斂之謂周甲癸十日此言浹辰謂周子亥十¶
二辰故为十二日也　无棄菅蒯　正義曰釈草云白華野菅郭¶
璞曰菅茅属陸璣毛詩䟽曰菅似茅滑沢无毛肕冝为索漚及曝¶
尤善蒯与菅連亦菅之&KR0011;䘮服䟽屦者傳曰藨蒯之菲也可以为¶
屦明肕如菅並可代&KR0093;麻之乏故云无棄也　十年注卜常至故¶
書　正義曰曲礼論卜筮云旬之外曰逺某日旬之内曰近某日¶
則卜者每旬一卜傳称啓蟄而郊則周之三月郊之大期此云五¶
卜者當是三月三卜四月又二卜皆不&KR0123;乃止也僖三十一年傳¶
云礼不卜常祀不&KR0063;卜而卜以不吉而不郊皆非礼也　注晋侯¶
<pb:KR1e0003_SBCK_018-24a>¶
至之礼正義曰如傳文知晋侯是太子也漢末有汝南應劭作¶
旧君諱議云昔者周穆王名滿晋厉公名州滿又有王孫滿是同¶
名不諱則此为州滿或为州蒲誤耳今定本作滿傳无譏文知譏¶
其生代父位失人子之礼者傳称凡在䘮公侯曰子父䘮代位尚¶
不称君生代父位譏之必矣傅言立大子以为君若其不譏則不¶
須此傳是&KR0139;其譏之意注六同盟　正義曰獳以宣九年即位¶
十七年盟于断道元年于赤&KR0068;二年于&KR0061;婁五年于蟲牢七年于¶
馬陵九年于蒲皆魯晋俱在是六同盟也　傳注厉&KR0017;至故怒¶
正義曰&KR0017;怒言殺余孫不義必是枉死者之祖也景公即位以来¶
唯枉殺趙同趙括故知是趙氏之先祖趙氏先祖其人非一&KR0017;不¶
自言其名未知誰之&KR0017;卋本云公明生趙夙晋語云趙衰趙夙之¶
弟則括之祖公明是也服虔又以为公明之&KR0017;凡为疫之&KR0017;皆妖¶
邪之氣未必真是彼人故杜不復指斥注肓鬲也心下为膏¶
正義曰此賈逵之言杜依用之古今傳文皆以为膏之下賈服何¶
休諸儒等亦皆以为膏虽凝者为脂釈者为膏其實凝者亦曰¶
<pb:KR1e0003_SBCK_018-24b>¶
膏故内則云小切狼臅膏則此膏謂連心脂膏也刘炫以为釈者¶
为膏連心之脂不得称膏以为膏當为髙改易傳文而規杜氏非¶
也　注叔禽叔申弟正義曰此无文也以禽与申俱死當是坐¶
其兄弟知是弟也　忠为至令乎　正義曰言叔申忠誠为此令¶
善之徳施之扵郑伯施非得其善人猶尚不可何况不有令德者¶
乎言令德者往年公孫申曰我出師以圍許为&KR0005;改立君者而紓¶
晋使晋必皈君是也¶
春秋正義卷第十八¶
　　　　　　　　　計一万七千一百八字¶
<pb:KR1e0003_SBCK_018-25a>¶
<pb:KR1e0003_SBCK_018-26a>¶
<pb:KR1e0003_SBCK_018-1a>¶
春秋傳卷第十八¶
　　　　宣公下¶
十有二年春葬陳靈公¶
　討賊者非臣子也何以書葬天下之惡一也夲國臣子或不能討¶
　而上有天王下有方伯又其次有四鄰有同盟有方域之諸侯有¶
　四夷之君長與凢民皆得而討之所以明大倫存天理也徴舒雖¶
　楚討之陳之臣子亦可以釋怨矣故得書葬君子詞也¶
楚子圍鄭¶
　按公羊傳例戰不言伐圍不言戰入不言圍滅不言入書其重者¶
　楚子縣陳蓋滅之矣而經止書入其於鄭也入自皇門至于逵道¶
　蓋即其國都矣而經止書圍曷爲悉從輕典不書其慿陵諸夏之¶
　罪乎上無天王下無方伯天下諸侯有臣弑君子弑父諸夏不能¶
　討而夷狄能討之春秋取大節略小過雖如楚子慿陵上國近造¶
　王都之側猶從末減於以見誅亂臣討賊子正大倫之重也¶
<pb:KR1e0003_SBCK_018-1b>¶
夏六月乙卯晉荀林父帥師及楚子戰于邲晉師敗績¶
戰而言及主乎是戰者也按左氏晉師救鄭經旣不以救鄭書矣¶
　又不言楚晉戰于邲而使晉主之何也陳人弑君晉不討賊而楚¶
能討之楚人圍鄭亦旣退師與鄭平矣而又與之戰則非觀釁之¶
師也故釋楚不貶而使晉主之獨與常詞異乎按邲之役六卿並¶
在大夫司馬皆具官不欲勦民者三帥也違命濟師者先縠也而¶
　獨罪林父何也尊無二上定于一也古者仗&KR0207;臨戎專制閫外雖¶
　君命有所不受況其屬乎欒書救鄭軍帥之欲戰者八人武子遂¶
　還衆不敢遏偪陽之舉匄偃二將皆請班師荀罃令曰七日不克¶
　必爾乎取之遂下偪陽林父旣知無及於鄭焉用之矣諸帥又皆¶
　信然其䇿先縠&KR0002;獨以中軍佐濟者下令三軍無得妄動按軍法¶
　而行辟夫豈不可旣不能令乃畏失屬亡師之罪而從韓獻子分¶
　惡之言知難而冒進是弃晉師於誰責乎故後誅先縠不去其官¶
　此稱敗績特以林父主之也¶
<pb:KR1e0003_SBCK_018-2a>¶
秋七月冬十有二月戊寅楚子滅蕭¶
假於討賊而滅陳春秋以討賊之義重也末減而書入惡其貳巳¶
而入鄭春秋以退師之情恕也末減而書圍與人爲善之德宏矣¶
至是肆其強&KR0064;滅無罪之國其志巳盈雖欲赦之不得也故傳稱¶
蕭潰經以滅書斷其罪也孟子曰以力假人者霸霸必有大國楚¶
莊蓋以力假仁不能乆假而遽歸者也建萬國親諸侯者先王之¶
政興滅國繼絕丗者仲尼之法今乃滅人社稷而絕其祀亦不仁¶
甚矣蕭旣滅亡必無赴者何以得書于魯史楚莊縣陳入鄭大敗¶
　晉師于邲莫與校者不知以禮制心至於驕溢克伐怨欲皆得行¶
　焉遂以滅蕭告赴諸侯矜其威力以恐中國耳孟子定其功罪以¶
　五霸爲三王之罪人春秋史外傳心之要典推此&KR0011;求之斯得矣¶
晉人宋人衛人曹人同盟于清丘¶
　書同盟志同欲也或以惡其反覆而書同盟非也春秋不貴盟誓¶
　自隱公始年書儀父盟眛宋人盟宿巳不實言矣奚待清丘然後¶
<pb:KR1e0003_SBCK_018-2b>¶
　惡其反覆乎清丘載書恤病討貳口血未乾敗其盟好所謂不待¶
　貶而惡見者也又奚必人諸國之卿然後知反覆之可罪乎楚旣¶
　入陳圍鄭大敗晉師伐蕭㓕之慿陵中國甚矣爲諸侯計者宜信¶
　任仁賢修明政事自強於爲善則可以保其國耳曽不是圗而刑¶
　牲㰱血要質&KR0017;神蘄以禦楚謀之不臧孰大於是故國卿貶而稱¶
　人譏失職也原縠違命喪師乃晉國罪人而主兹盟約所信任者¶
皆可知矣¶
宋師伐陳衛人救陳¶
陳有弑君之亂宋不能討而楚能討之雖曰縣陳㝷復封之其德¶
　於楚而不貳未足責也宋人不能内自省德遽以大衆伐之非義¶
舉矣衛人救陳背盟失信而以救書者見宋師非義陳未有罪而¶
　受兵爲可恤也且謀國失圗妄興師旅無休息之期則亂益滋矣¶
　其以救書意在責宋也&KR0002;衛叛盟則不待貶絕而惡自見矣¶
十有三年春齊師伐莒夏楚子伐宋¶
<pb:KR1e0003_SBCK_018-3a>¶
楚人滅蕭將以脅宋諸侯懼而同盟爲宋人計者恤民固夲輕徭¶
薄賦使民効死親其上則可以待敵矣計不出此而急於伐陳攻¶
楚與國非䇿也故楚人有詞于伐而得書爵¶
秋螽冬&KR0051;殺其大夫先縠¶
先縠違命大敗晉師元帥不能用&KR0207;巳失刑矣今又重有罪焉晉¶
人治其罪而戮之義也曷爲稱國以殺而不去其官夫兵者安危¶
所係有國之大事也將非其人則敗雖得其人使親信間之則敗¶
　以剛愎不仁者叅焉而莫肯用命則敗凢此三敗君之過也河曲¶
　之戰趙穿獨出而&KR0119;駢之謀不用濟涇而次欒黶欲東而荀偃之¶
令不行今林父&KR0004;將中軍乃以先縠佐之使敵國謀臣知其從政¶
者新未能行令誰之過歟故稱國以殺不去其官罪累上也¶
十有四年春衛殺其大夫孔達¶
　殺大夫而書名氏義不繫於專殺也孔達弃信以危社稷衛人按¶
　其罪而誅之可也何以稱國而不去其官用人謀國干犯盟主至¶
<pb:KR1e0003_SBCK_018-3b>¶
於見討誰之過歟稱國以殺不去其官罪累上也春秋端夲清源¶
故書法如此¶
夏五月壬申曹伯壽卒晉侯伐鄭¶
按左氏傳爲邲故也比事以觀知其爲報怨復讎之兵詞無所貶¶
者直書其事而義自見矣¶
秋九月楚子圍宋¶
宋人要結盟誓欲以禦楚巳非持國之道輕舉大衆勦民妄動又¶
　非恤患之兵特書救陳以著其罪明見伐之由也國必自伐然後¶
　人伐之凢事其作始也簡其將畢也必巨易於訟卦曰君子以作¶
　事謀始始而不謀必至於訟訟而不竟必至於師&KR0002;宋是矣始謀¶
　不臧至於見伐見圍幾亡其國則自取之也春秋端本故責宋爲¶
　深&KR0002;蠻夷圍中國則亦明矣¶
葬曹文公冬公孫歸父㑹齊侯于穀¶
　夫禮别嫌明微制治于未亂自天子出者也列國之君非王事而¶
<pb:KR1e0003_SBCK_018-4a>¶
自相㑹聚是禮自諸侯出矣以國君而降班失列下與外臣㑹以¶
外臣而抗尊出位上與諸侯㑹是禮自大夫出矣君&KR0002;贅旒陪臣¶
執命豈一朝一夕之故其所由來漸矣故易於坤之初六曰馴致¶
其道至堅冰也易言其理春秋見諸行事&KR0002;合符節可謂深切著¶
　明矣¶
十有五年春公孫歸父㑹楚子于宋¶
楚子不假道於宋以啓釁端而圍之陵蔑中華甚矣諸侯縱不能¶
　畏簡書攘夷狄存先代之後嚴兵固圉以爲聲援猶之可也乃以¶
　周公之裔千乗之國謀其不免至於薦賄不亦鄙乎&KR0002;此&KR0011;聖人¶
　不徒筆之於經也比事以觀則知中國夷狄盛衰之由春秋經丗¶
　之略矣¶
夏五月宋人及楚人平¶
此華元子反二國之卿其稱人何貶也春秋賤欺詐惡侵伐二卿¶
　不愛其情釋怨解紛使宋無亡國之憂楚無滅國之罪功亦大矣¶
<pb:KR1e0003_SBCK_018-4b>¶
　冝在所褒何以貶也善則稱君過則稱已則民作忠今二卿自以¶
　情實私相告語取必於上以成平國之功而其君不預知焉非人¶
　臣之義也丗衰道微&KR0064;行交作君有聽於臣父有聽於子夫有聽¶
　於婦中國有聽於夷狄仲尼所爲懼春秋所以作也故平以解紛¶
　雖其所欲而平者在下則大倫紊矣聖人明其道不計其功故褒¶
　貶如此然則臣而有安國家利社稷者專之不可乎曰專之而可¶
　者謂境外也子反在君之側無奏報之難幾㑹之失奚急於平而¶
　專之&KR0002;是哉或曰子反攘善則知其罪矣華元救國急難而紓其¶
　情實何&KR0057;焉夫宋先代之後武王所封以備三悋橫見侵逼非有¶
　可滅之罪也&KR0002;以大義責之曰子爲上卿不能恤小助桀爲虐陵¶
　我郊保圍我城郭欲滅我社稷縱子得之何面目見中華之士乎¶
　使子反果忠楚莊果賢必爲義動退師止衆結盟而反矣何必輕¶
　見情實蹈不測之險乎後丗羊陸効其所爲交歡邊境而議者以¶
　爲非純臣也知春秋之法矣¶
<pb:KR1e0003_SBCK_018-5a>¶
六月癸卯晉師滅赤狄潞氏以潞子嬰兒歸¶
其稱日謹之也上卿爲主將略而稱師者著其&KR0064;也㓕而舉號及¶
氏者減見滅之罪著滅者之甚不仁也潞嬰兒不死社稷比於中¶
國而書爵者免嬰兒之責詞也然則攘夷狄安諸夏非耶徐夷並¶
興東郊不開伯禽征之玁狁孔熾侵鎬及方宣王伐之楚人侵鄭¶
近在王畿齊侯攘之皆門庭之㓂不可縱而莫禦者也雖禦之亦¶
　不極其兵力殄滅之無遺育也今赤狄未甞侵掠晉境非門庭之¶
　㓂而恃強&KR0064;以滅之其不仁甚矣春秋所以責晉而略狄也又有¶
　異焉者夫伐國之要討其罪人斯止矣按左氏潞子夫人晉景公¶
　之姉也鄷舒爲政而殺之又傷潞子之目則鄷舒者罪之在也爲¶
　晉計者執鄷舒轘諸市立&KR0058;侯安定潞子改紀其政而返則諸狄¶
　服疆域安矣今乃利狄之土滅潞氏以其君歸何義乎春秋所以¶
　責晉而略狄也¶
秦人伐晉王札子殺召伯毛伯¶
<pb:KR1e0003_SBCK_018-5b>¶
王臣有書字而言子者王季子是也有書子而繫名者王子虎是¶
也此稱王札子者穀梁以爲當上之詞也其爲當上之詞者矯王¶
命以殺之也爲天下主者天也繼天者君也君之所司者命也爲¶
人臣而侵其君之命則不臣爲人君而假其臣以命則不君君不¶
君臣不臣天下所以傾也邢侯專殺雍子於朝叔向以殺人不忌¶
爲賊請施邢侯君子以爲義王札子之罪當服此刑而天王不能¶
施之無政刑矣何以保其國而不替乎¶
秋螽¶
　人事感於此則物變應於彼宣公爲國虚内以事外去實而務華¶
　煩於朝㑹聘問賂遺之末而不知務其本者也故戾氣應之六年¶
　螽七年旱十年大水十有三年又螽十有五年復螽府庫匱倉&KR0338;¶
　竭調度不給而言利剋民之事&KR0120;矣¶
仲孫蔑㑹齊髙固于無婁¶
　禮之始失也諸侯非王事而自相㑹也無以正之不自天子出矣¶
<pb:KR1e0003_SBCK_018-6a>¶
然後諸侯與大夫㑹又無以正之然後大夫與大夫㑹禮亦不自¶
諸侯出矣田氏篡齊六卿分晉三家專魯理固然也不能辨於早¶
後雖欲正之其將能乎¶
初稅畒¶
孟子曰耕者助而不稅則天下之農皆恱而願耕於其野矣書初¶
稅畒者譏宣公廢助法而用稅也殷制公田爲助助者藉也周因¶
其法爲徹徹者通也其實皆什一也古者上下相親上之於下則¶
曰駿發爾私終三十里惟恐民食之不給也下之於上則曰&KR0040;我¶
公田遂及我私惟恐公田之不善也故助法行而頌聲作矣丗衰¶
道微上下交惡民惟私家之利而不竭力以奉公上惟&KR0022;財之入¶
而不惻怛以利下水旱凶災相繼而起公田之入薄矣所以廢助¶
法而稅畒乎初者志變法之始也其後作丘甲用田賦至於二猶¶
不足則皆宣公啓之也故曰作法於凉其弊猶貪作法於貪弊將¶
&KR0002;何有國家者必欲克守成法而不變其必先務本乎¶
<pb:KR1e0003_SBCK_018-6b>¶
冬蝝生¶
始生曰蝝旣大曰螽秋螽未息冬又生子災重及民也而詳志之¶
　如此者急民事謹天災仁人之心王者之務也遇天災而不懼忽¶
　民事而不修而又爲繁政重賦以感之國之危無日矣¶
饑¶
春秋饑嵗多矣書于經者三而宣公獨有其二何也古者三年耕¶
餘一年之蓄九年耕餘三年之食雖有凶旱民無菜色是嵗雖螽¶
　蝝而遽至於饑者宣公爲國務華去實虚内事外煩於朝㑹聘問¶
賂遺之末而不敦其夲府庫竭矣倉廪匱矣水旱螽蝝天降饑饉¶
亦無以振業貧乏矣經所以獨兩書饑以示後丗爲國之不可不¶
　敦夲也¶
十有六年春王正月&KR0051;人滅赤狄甲氏及留吁¶
　按左氏董是役者士㑹也上將主兵其稱人貶詞也甲氏潞之餘¶
　種留吁其殘邑也春秋於夷狄攘斥之不使亂中夏則止矣伯禽¶
<pb:KR1e0003_SBCK_018-7a>¶
征徐夷東郊旣開而止宣王伐玁狁至于太原而止武侯征戎瀘¶
服其渠帥而止必欲盡殄滅之無遺種豈仁人之心王者之事乎¶
士㑹所以貶而稱人也¶
夏成周宣榭火¶
成周天子之東都宣榭宣王之廟也按吕大臨考古圗有&KR0783;敦者¶
稱王格于宣榭呼内史䇿命&KR0783;是知宣榭者宣王之廟也古者爵¶
有德禄有功必於太廟示不敢專也榭者射堂之制其堂無室以¶
便射事故凢無室者皆謂之榭宣王之廟謂之榭者其廟制如榭¶
也宣榭火何以書以宗廟之重書之也貴戚擅殺大臣而天子不¶
討王室不復能中興矣人火之天所以見戒乎¶
秋郯伯姬來歸¶
　按左氏郯伯&KR0078;來歸岀也内女岀書之䇿者男女居室人之大倫¶
也㛰姻之禮廢則夫婦之道苦&KR0075;辟之罪多矣復相弃背喪其配¶
　耦氓之詩所以刺衛日以衰薄室家相弃中谷有蓷所以閔周易¶
<pb:KR1e0003_SBCK_018-7b>¶
　序咸&KR0106;爲下經首春秋内女出夫人歸凢男女之際詳書于䇿所¶
　以正人倫之本也其旨微矣¶
冬大有年¶
　程氏曰大有年記異也旱乾水溢饑荐臻者災也山崩地震彗孛¶
　飛流者異也景星甘露醴泉芝草百穀順成者祥也大有年上瑞¶
　矣何以爲記異乎凢災異慶祥皆人爲所感而天以其&KR0011;應之者¶
　也人事順於下則天氣和於上宣公弑立逆理亂倫水旱螽蝝饑¶
　饉之變相繼而作史不絕書冝也獨於是冬乃大有年所以爲異¶
　乎夫有年大有年一耳古史書之則爲祥仲尼筆之則爲異此言¶
　外微旨非聖人莫能修之者也¶
十有七年春王正月庚子許男錫我卒丁未蔡侯申卒夏葬許昭公¶
葬蔡文公¶
　日卒書名赴而得禮記之詳也葬而不月其略在内宣公爲國務¶
　華而無忠信誠慤之心計利而不知禮義&KR0022;交之實哀死送終獨¶
<pb:KR1e0003_SBCK_018-8a>¶
厚於齊而利害不切其身者皆闕如也大則薄其君親次則忽於¶
盟主又其次&KR0002;秦&KR0002;衛&KR0002;滕雖來告訃怠於禮而不㑹也比事以¶
觀義自見矣¶
六月癸卯日有食之已未公㑹&KR0051;侯衛侯曹伯邾子同盟于斷道¶
書同盟者志同欲也大國率之小國畏威而從命非同欲也小國¶
　訴之大國勉強而應焉非同欲也&KR0002;斷道之盟諸侯同心謀欲伐¶
齊釋其憤怒非有不得巳而要之者也或以爲㑹同天子之事築¶
　宫爲壇設方明如方嶽之盟故書同疑其&KR0003;之誤矣¶
秋公至自㑹冬十有一月壬午公弟叔肹卒¶
　稱弟得弟道也稱字賢也何賢乎叔肹宣弑而非之也非之則胡¶
　爲不去也兄弟無絕道故雖非之而不去也與之財則曰我足矣¶
　終身不食宣公之禄君子以是爲通恩也論情可以明親親言義¶
　可以厲不軌所以取貴乎春秋書曰公弟而稱字以表之也公子¶
爲正大夫而書卒貴也不爲大夫而特書卒賢也或以爲叔&KR0388;寵¶
<pb:KR1e0003_SBCK_018-8b>¶
弟在宣公有私親之愛故生而賜氏俾丗其卿與季友仲遂比則¶
其&KR0003;誤矣誠使叔&KR0388;有寵生而賜氏則是貴戚用事之卿豈有不¶
見於經者齊年鄭語在外之見於經者季友仲遂在内之見於經¶
者&KR0020;必與聞政事執國命矣況宣公之時煩於聘問㑹朝之禮遂¶
蔑季孫歸父交於鄰國衆矣而獨叔&KR0388;不與焉其非生而賜氏俾¶
丗其卿亦明矣¶
十有八年春晉侯衛丗子臧伐齊¶
　保國以禮爲本者也齊頃公不謹於禮自巳致㓂所謂人必自伐¶
　而後人伐之矣諸侯上卿皆執國命取必於其君以行其克伐怨¶
　欲之私故盟于斷道師于陽榖大戰于鞌逞其志而後止春秋詳¶
書于䇿見伐與伐者之罪皆可以爲鑒矣¶
公伐杞夏四月秋七月邾人戕鄫子于鄫¶
　戕者殘賊而殺之也于鄫者刺臣子不能救君難也夷貉無城郭¶
　宫室百官有司單車使者直造其廬帳虜其酋長者則有之矣中¶
<pb:KR1e0003_SBCK_018-9a>¶
國則重門擊柝廉陛等威侍衛守禦之嚴奚至於坐使其君爲邾¶
人殘賊殺之而莫禦乎邾人蓋嘗執鄫子用之則不共戴天之丗¶
讎也旣不能復又使邾人得造其國都而戕殺其君曰于鄫者所¶
以深責鄫之臣子至此極也¶
甲戍楚子旅卒¶
楚僣稱王降而稱子者是仲尼筆之也其不書葬者恐民之惑而¶
避其號是仲尼削之也&KR0002;楚&KR0002;吴&KR0002;徐皆自王降而稱子&KR0002;滕自¶
　侯降而稱子&KR0002;&KR0142;自伯降而稱子四夷雖大皆曰子其降而稱子¶
者狄之也或謂春秋不擅進退諸侯亂名實則非矣述天理正人¶
　倫此名實所由定也奚名爲亂哉¶
公孫歸父如&KR0051;¶
　宣公因齊得國故刻意事之雖易丗猶未怠也及頃公不能謹禮¶
　怒晉魯上卿而郤克當國決䇿討之晉方強盛齊少懦矣於是背¶
　齊而事晉其於邦交以利爲嚮背無忠信誠慤之心者也按左氏¶
<pb:KR1e0003_SBCK_018-9b>¶
歸父欲去三&KR0074;以張公室與公謀而聘于晉欲以晉人去之夫輕¶
　於背與國易於謀大家而不知其本未有能成而無悔也然則公¶
　室不可張乎務引其君當道正心以正朝廷禮樂刑政自已出也¶
　其庶幾乎必欲&KR0029;外援以去之是去疥瘍而得腹心之疾也庸愈¶
哉¶
冬十月壬戍公薨于路寢歸父還自晉至笙遂奔齊¶
　仲尼稱孟莊子之孝其不改父之臣與父之政是難能也又曰三¶
　年無改於父之道可謂孝矣夫仁人孝子於其父之臣非有大不¶
　可如晉悼公於夷羊五之屬必存始終進退之禮而不遽也歸父¶
　以君命岀使未反而君薨在聘禮有執圭復命于殯之丈升自西¶
　階子臣皆哭情亦戚矣今宣公猶未殯而東門氏逐忍乎哉書曰¶
　歸父還自晉者巳畢事之詞也至笙遂奔齊者罪成公君臣死君¶
　而忘父逐之亟也榖梁子曰&KR0162;殯而奔其父之使者是亦奔父也¶
　得經意矣君薨家遣方寸冝亦亂而造次顚沛不失禮焉非志於¶
<pb:KR1e0003_SBCK_018-10a>¶
　仁者弗能也詞繁而不殺歸父之善自著矣比事以觀則見當國¶
　者有無君之心此春秋所以作不可不察也¶
<pb:KR1e0003_SBCK_018-10b>¶

