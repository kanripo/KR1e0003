# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 15
<pb:KR1e0003_SBCK_015-1a>¶
春秋正義卷第十五　文公¶
　　国子祭酒上護軍曲阜縣開国子臣孔　頴逹　等奉¶
　　&KR0217;撰¶
十一年傳注八年至失之　正義曰诸侯之卿出奔而復皈者宋¶
花元衛孫林父之徒皆書其皈则蕩意诸之皈亦當書之服虔云¶
反不書者施而不德　隆亦同服義而難杜云㐮二十九年樂¶
氏施而不德春秋所善不書意诸之皈則是施而不德且經所不¶
書傳即發文史失之即不書日史失之之&KR0011;是也此旣无傳何知¶
史失杜必以为史失者案衛侯郑之皈于衛也僖公納賂而請之¶
衛侯朔之入于衛也荘公興師而納之皈邾子益于邾自我而皈¶
之皆受鲁施並書於經何独意诸施而不德若意诸施而不德彼何¶
故施而德之春秋公侯大夫失位出奔得人力而反者多矣若皆¶
施而不徳不應赴告诸侯鲁以不書为是则書者為非何以无貶¶
責之文定人之謂礼存七之謂義未有礼義在可諱之竟故杜以为¶
史官失之故不書於䇿　注鄋瞞至漆姓　正義曰狄是北夷大¶
<pb:KR1e0003_SBCK_015-1b>¶
号鄋瞞是其国名魯语云呉伐越隨會稽獲骨節專車呉子使來¶
聘問之仲尼仲尼宴之客執骨而問曰敢問骨何為大仲尼曰昔禹¶
致群臣於會稽之山防風氏後至禹殺而戮之其骨節專車此為¶
大矣客曰防風氏何守仲尼曰汪芒氏之君守封隅之山者也为¶
漆姓在虞夏啇为汪芒氏於周为長狄氏今曰大人客曰人長之¶
極幾何仲尼曰僬僥氏長三尺短之至也長者不過十之数之極也此言¶
長狄狄之長者彼言於周为長狄知鄋瞞即是防風氏之後故以¶
国語为&KR0003;服云伐我不書諱之　注僑如至狄也正義曰經書¶
敗狄于鹹即是敗一国也敗其国而獲此人傳不言是其&KR0005;帥知¶
是其国之君也榖梁傳曰長狄瓦石不能害叔孫淂臣最善射者¶
射其目身横九畒断其首而載之眉見於軾何休云蓋長百尺鲁¶
語仲尼所云此十倍僬僥氏之長者故云蓋長三丈鲁语言不過¶
十之是疑之言故云蓋也宣十五年晋師滅赤狄潞氏以潞子嬰¶
児皈佊獲嬰児皈書之此獲僑如不書者潞国大其君貴故書之¶
此国小僑如賤不書賤夷狄也摏其喉以戈殺之　正義曰考工¶
<pb:KR1e0003_SBCK_015-2a>¶
記戈之長六尺六寸耳淂及長狄之喉者兵車之法皆三人共乗¶
鲁宋与長狄之&KR0062;車皆四乗改其乗必長其兵謂之戈蓋形如戈¶
也　注得臣至其功　正義曰襄三十年傳&KR0003;此事云叔孫荘叔¶
敗狄于鹹獲長狄僑如及虺也豹也皆以名其子定八年傳称鲁¶
苫越生子將待事而名之陽冽之役獲焉故名之曰陽洲知淂臣¶
亦待事以名其三子以旌章其功也此三子未必同年而生或生¶
訖待事或事後始生&KR0082;以章已功取彼名而名之也注在春秋前¶
正義曰史記十二诸侯年表宋武公即位十八年以鲁惠公二十一¶
年卒卒在春秋前二十六年不知鄋瞞以何年伐宋也　注皇父¶
至父各　正義曰皇父戴公子卋本文古人連言名字者皆先字¶
後名且此人子孫以皇为氏知皇父字充石名獲長狄緑斯正¶
義曰服虔云不言所埋埋其身首同処扵戰地可知注皇父至受¶
賞正義曰賈逵云皇父与榖生牛父三子皆死郑衆以为榖生¶
牛父二人死耳皇父不死馬融以为皇父之二子從父在軍为敵¶
所殺名不見者方道二子死故淂勝之如今皆死誰殺縁斯服虔¶
<pb:KR1e0003_SBCK_015-2b>¶
云殺縁斯者未必三子之手士卒獲之耳下言宋公以門賞耏班¶
班为皇父御而有賞三子不見賞疑皆死賈君为近之如馬之言於¶
傳文为順但班独受賞知三子皆死故杜亦同之注門関門佂¶
稅也　正義曰礼唯関門有征知門是関門也周礼司闗司貨賄¶
之出入掌其治禁与其佂&KR0768;国凶札則无関門之佂郑玄云征廛¶
者貨賄之稅孟子曰関幾而不征则天下行旅皆&KR0003;而願出於其¶
塗矣如彼文知出入関者必有征稅但不知幾而稅一也然拠礼文¶
城門亦有征必知関门者以関門佂稅其数旣多故昭二十年偪¶
介之関暴征其私是関禁之重異於城門此云食其征稅故知関稅¶
也注長狄之種絶　正義曰此時長狄種絶仲尼猶云今日大人者言¶
當時呼往前長狄为大人未必其時有之若當時猶有其種呉人¶
不應怪其骨也但如此傳文長狄有種種&KR0011;相生當有支胤唯獲数¶
人云其種遂絶深可疑之命守封隅之山赐之以漆为姓则是卋¶
为国主緜歴四代安得更无支属唯有四人且君为民心方以&KR0011;¶
聚不應独立三丈之君使牧八尺之民又三丈之人誰為匹配豈有¶
<pb:KR1e0003_SBCK_015-3a>¶
三丈之妻為之生産乎人情度之深可惑也国语仲尼之談左傳¶
丘明所&KR0003;通賢大聖立此格言不可論其是非实疑之乆矣蘇氏¶
云国語称今日大人但迸居夷狄不在中囯故云遂亡公羊榖梁¶
並云長狄兄弟三人一之斉一之鲁一之晋何以書記異猶如史記所云¶
秦時大人見於臨洮　十二年注称爵至迎之正義曰此实大子¶
公以诸侯礼逆之公旣尊之为君史遂從公之意成十年晋侯有¶
疾立大子州蒲为君會诸侯伐郑經即書为晋侯史官不可反公之¶
心追言卋子從君所称更是其实故也　注旣嫁至其卒　正義¶
曰天子諸侯絶期嫁女於諸侯则尊同㤙成於敵体其礼不为降¶
卒则服大功九月叔&KR0078;旣为&KR0142;之夫人虽見出棄猶以㤙録其卒¶
䘮服女子旣嫁而反在父母之室從本服为之斉衰期此旣書其¶
卒當服其本服杜譜不知此叔&KR0078;是何公之女要姑与姊妹皆服¶
期也釈例曰出棄之女反在父母之室则与旣笄成人者同故亦書¶
卒也&KR0142;叔&KR0078;卒榖梁以为公母妹謂同母姊妹傳始朝公也¶
正義曰刘炫云鲁公新立隣国及時來朝则曰公即位而來朝晚¶
<pb:KR1e0003_SBCK_015-3b>¶
则云始朝公也诸侯自新立來及時者则云即位而來見晚则云¶
始見霸主即位鲁君徃朝則曰朝嗣君鲁君新立徃朝之国则曰¶
即位而往見也　注亦　至而卒正義曰傳言請无絶昬成五¶
年有&KR0142;叔&KR0078;來皈故知立其姊为夫人也其姊亦字叔者周之¶
法積叔也釈例曰&KR0142;桓公以僖二十三年即位襄六年卒凡在位¶
七十一年文成之卋經書叔姫二人一人卒一人出皆&KR0142;&KR0074;公夫人¶
也傳例岀曰來皈不書來皈未皈而卒也旣皈而卒亦當書之¶
成五年&KR0142;叔&KR0078;來皈八年書卒是也宣十六年郯伯&KR0078;來皈後不¶
書卒者或更嫁扵大夫故不書卒耳注群舒至竜舒　正義曰¶
丗本偃姓舒庸舒蓼舒鳩舒竜舒鮑舒龔以其非一故言属以包¶
之　注大器至辞玉　正義曰聘君用圭享甲壁聘夫人用璋享¶
用琮聘礼記曰凡四器者唯其所寶以聘可也故知所言大器是¶
圭璋也考工記玉人云瑑圭璋八寸壁琮八寸以覜聘礼記云所¶
以朝天子圭与繅皆九寸問诸侯朱緑繅八寸郑玄云於天子曰¶
朝於诸侯曰問記之於聘文互相備言互相備者朝诸侯与天子¶
<pb:KR1e0003_SBCK_015-4a>¶
同聘天子与诸侯同也所言朝圭九寸聘圭八寸謂上公礼也使¶
臣出聘降君一等故八寸則侯伯之使當瑑圭六寸子男之使當¶
瑑璧四寸也聘義曰以圭璋聘重礼也已聘而还圭璋此輕財¶
而重礼之義也然则王必还其来使而下云致諸執事以为瑞節¶
及襄仲辞之者礼聘終虽復得还玉&KR0004;聘之時其意&KR0082;致与主¶
国但主国謙退礼終还之且襄仲辞之者为不&KR0082;与秦为好注¶
藉薦也　正義曰聘礼執圭所以致君命君命致藉玉而後通若¶
坐之有薦席然故以藉为薦也　深壘固軍正義曰壘璧也軍¶
営所処築土自衛謂之为壘深者高也高其壘以为軍之阻固案¶
覲礼&KR0003;为壇深四尺郑注云深高也是其義也注侧室至庻孫¶
正義曰文王卋子云公若有出疆之政庻子守公宫正室守大廟¶
郑玄云正室適子也正室是商子知側室是支子言在適子之側¶
也族譜穿趙風之孫则是趙盾從父昆弟之子也盾为正室故謂¶
穿为側室穿别为邯鄲氏趙旃趙勝&KR0088;鄲午是其後也　裹糧坐¶
甲　正義曰甲者所以制禦非常臨敵则&KR0013;之於身未戦且坐之¶
<pb:KR1e0003_SBCK_015-4b>¶
地　注司馬至兩退　正義曰魏武全引司馬法云&KR0005;軍死綏曰&KR0003;¶
綏郤也言軍卻&KR0005;當死綏必是退軍之名綏訓为安蓋兵書務在進¶
取恥言其退以安行即为大罪故以綏为名焉　注愁缺也正義¶
曰慭者缺之貌今人猶謂缺为慭也沈氏云方言云憖傷傷即缺也¶
下云死傷未收則是已有死者但不至大崩未甚䘮敗故为皆未¶
缺耳　十三年注再同盟　正義曰朔以僖二十九年即位其年盟¶
于翟泉文二年于垂隴七年于扈云再同盟者拠文公言之注未¶
同盟而赴以名　正義曰蘧蒢邾子瑣之子也荘二十九年即位僖¶
元年与鲁盟于犖而云未同盟蓋拠文公为言故云未同盟刘炫¶
以犖盟規之非也　注大廟之室　正義曰傳書不共則於此室¶
當共知大廟之室也明堂位曰祀周公於大廟此周公之廟壞也¶
不直言大廟壊而云大室屋壊者大廟之制其簷四阿而下當其¶
室中又拔出为重屋明堂位云大廟天子明堂復廟重檐天子之¶
廟飾郑云復廟重屋也是天子之廟上为重屋此是大廟當中之¶
室其上之屋壊非大廟全壊也公羊經作卋室傳曰卋室者何鲁¶
<pb:KR1e0003_SBCK_015-5a>¶
公之廟也周公称大廟魯公称卋室群公称宫此鲁公之廟也曷¶
为謂之卋室卋室猶卋世不毀也左傳不辨此是何公之廟而經謂¶
之大室则此室是室之最大者故知是周公之廟非鲁公也明堂¶
位曰鲁公之廟文卋室也武公之廟武卋室也不毀则称卋室卋室非¶
一君廟名若是伯禽之廟则冝举其号謚且左氏經为大室不作卋¶
室故左氏先师賈服等皆以为大廟之室也壊必更作書其壊而¶
不書作者隨即脩之故不書也定二年五月雉門及兩&KR0026;災十月新¶
作雉門及两&KR0026;啓塞從時譏其緩作故别書之耳傳注詹嘉至¶
潼関　正義曰桃林之塞在南河之南逺処晋之南竟從秦適周¶
乃由此路使詹嘉守此塞者以秦与東方诸侯逺結㤙好及西乞¶
聘鲁亦應更交餘国慮其要結外援東西圖已故使守此阨塞&KR0082;¶
断其來徃故也六卿相見於诸浮正義曰六卿在朝且夕聚集¶
而特云相見扵诸浮者&KR0005;&KR0082;密謀慮其漏泄故出就外野屏人私議诸¶
浮當是城外之近地耳能外事　正義曰賈季是狐突之孫狐¶
偃之子本是狄人能知外竟之事謂知狄之情淂豫为之備¶
<pb:KR1e0003_SBCK_015-5b>¶
能賤而有恥　正義曰服虔云謂能処賤且又知恥言不可汗辱¶
請东至之先　正義曰請旧是东方之人并有才能堪与彼魏邑¶
二三有司&KR0003;皈秦之言者吾与先行　注魏寿餘畢万之後　正¶
義曰閔元年晋侯賜畢万魏魏犨者万之孫为魏之卋適寿餘为¶
魏邑之主當是犨之近親故云畢万之後　臣死至悔也　正義¶
曰言身拘死　晋妻为戮於秦必无益於君不可改悔　注䇿¶
馬檛　正義曰服虔云繞朝以䇿書贈士會杜不然者寿餘請訖¶
士會即行不暇書䇿为辞且事旣密不冝以簡贈人傳称以書相¶
与皆云与書此独不冝云贈之以䇿知是馬檛檛杖也其処者¶
为刘氏　正義曰伍員属其子扵斉使为王孫氏者知已&KR0005;死豫¶
令改族其傳文为而發之士會之帑在秦不顕於會之身復死所¶
辟傳&KR0003;処秦为刘氏未知何意言此討尋上下其文不&KR0011;深疑此¶
句或非本旨蓋以为漢室&KR0004;興&KR0162;棄古学左氏不顕則丗先儒无¶
以自申刘氏從秦徙魏其源本出刘累挿注此辞&KR0005;以媚於卋明¶
帝時賈逵上䟽云五經皆无證圖䜟明刘氏为堯後者而左氏独¶
<pb:KR1e0003_SBCK_015-6a>¶
<pb:KR1e0003_SBCK_015-7a>¶
長左右&KR0134;君勿迁以一人之命为言也文公之意人君之命於養民¶
迁則民利志在必迁以百姓之命为主也一人之命各有短長長¶
短先定不迁亦死是不可如何百姓之命利在水土迁就善居则¶
民安樂乃傳卋无窮也晋迁新田十卋之利衛迁帝丘卜曰三百年¶
是傳卋也　君子知命正義曰俗人見其早卒謂其由迁而死死¶
之短長有時不迁至期亦卒傳言君子曰知命所以證俗人之惑¶
邾文公以荘二十九年即位至今五十一年享国人久矣命非短折¶
也書不共正義曰釋例曰大室之屋国之所尊朽而不繕乆旱遇&KR0040;¶
乃遂傾頽不共之甚故特書之　注子家至恤之　正義曰鴻厂¶
羙宣王労來諸侯之詩也首章云之子于征劬労于野爰及矜人¶
哀此鰥寡之子侯伯卿士也存省诸侯劬労外野爰曰也矜憐也¶
王命之曰當及此可憐之人謂貧窮者又當哀此鰥夫寡婦當收¶
㪘之使有依附子家言郑寡弱&KR0082;使鲁侯逺行還晋存恤之也¶
注四月至还晋　正義曰四月大夫行役之怨诗也首章云四月¶
維夏六月徂暑先祖匪人胡寜忍予大夫言已四月&KR0004;夏而行至¶
<pb:KR1e0003_SBCK_015-7b>¶
六月徃暑矣寒暑易節尚不得皈我之先祖非人乎王者何當施¶
忍於我不使得&KR0021;祀也文子言已思皈祭祀不&KR0082;更復还晋注載¶
馳至救助　正義曰載馳許穆夫人聞衛之滅思皈唁兄之詩也¶
其四章曰陟彼阿丘言采其蝱女子善懐亦各有行許人尤之衆稺¶
且狂其五章曰我行其野芃芃其麥控于大&KR0022;誰因誰極大夫君¶
子无我有尤而尓所思不如我所之此義取小国有急控告大国¶
之在五章而傳言四章故云四章以下言其并賦五章注一月¶
三捷　正義曰捷勝也三者謂侵也伐也戦也十四年注七年至¶
從赴　正義曰斉卋家孝公卒弟潘殺孝公子而立是为昭公昭¶
公则以僖二十八年即佐其年盟于踐土據文公言之唯同扈之¶
盟耳杜以长歴校之知乙亥是四月二十九日書五月從赴者蓋赴¶
以五月到唯言卒日不言其月即書其所至之月注孛彗至書之¶
正義曰公羊傳曰李者何彗星也其言入于北斗何北斗有中也¶
何以書記異也縠梁傳曰孛之为言猶茀也其曰入北斗斗有環¶
域也釈天云彗星为欃槍郭璞曰妖星也亦謂之孛言其形孛日¶
<pb:KR1e0003_SBCK_015-8a>¶
似埽彗也經言入于北斗则從他処为入是旣見而移入北斗也彗¶
星長有尾入于北斗杓中妖星非常所有故書納捷菑于邾¶
正義曰捷菑不言邾者下有于邾之文荘公伐斉納子糾不言斉¶
者上有伐斉之文与此同也僖二十五年椘人囲陳納頓子于頓¶
昭十二年斉高偃納北燕伯于陽彼旧是国君故称其国哀二年¶
晋趙鞅納衛卋子蒯聵于戚卋子之尊以名体国上下又无衛文¶
故亦称囯与此異也斉小白斉陽生許叔蔡季之属經无納文又復¶
淂国与此不同也刘炫云已去邾国又非邾君故不称邾㨗菑也¶
淂国为君皆举国言之斉小白入于斉是也注旣許至書卒正義¶
曰傳称請葬不許明年傳云葬視共仲則是不得從大夫礼葬而¶
得從大夫例書卒者卒葬異礼事不相連隐公書薨不書葬不成¶
䘮不以君礼成其䘮也不以君礼猶淂書公薨敖虽不以卿礼葬¶
旣許其復得從例書卒　注舎未至四年正義曰公羊之例旣¶
葬称子踰年称公左氏则不然僖九年九月晋侯詭諸卒冬晋里¶
克殺其君之子奚斉傳曰書曰殺其君之子未葬也苟息立公子¶
<pb:KR1e0003_SBCK_015-8b>¶
卓以葬十一月里克殺公子卓于朝經書里克弑其君卓是未葬¶
称子旣葬称君不待踰年始称名也此称弑其君舎舎已成君故¶
云未踰年而称君者先君旣葬舎已即位也傳云五月昭公卒舎¶
即位後七月為啇人所弑經傳无葬昭公之文又斉侯以五月而卒¶
傳称七月弑舎時未合葬知已葬者正以舎已称君決知旣葬春¶
秋之卋多不如礼葬之早晚時有遟速虽復違礼而葬後君葬訖¶
即成君非計礼之葬日始成君也宣十年夏四月斉侯元卒六月¶
葬斉惠公冬斉侯使国佐來聘是葬速成君之文也杜以成君在¶
扵旣葬不以踰年為限此言未踰年者意在排旧&KR0003;也　注大夫¶
至書字正義曰崔杼无罪書崔氏出奔此贵子哀書其字者於¶
例字貴於名故儀父女叔之徒皆書其字则書字是貴之常例也¶
崔氏傳曰且告以族故因称氏唯以不名為義注諸侯至人例¶
正義曰諸侯執諸侯之大夫无罪則称行人以見无罪之義王者¶
之使不問有罪无罪諸侯皆不得執之執之则为不臣以諸侯无¶
執王使之義故單伯不依行人例言單伯身虽无罪不依使例故¶
<pb:KR1e0003_SBCK_015-9a>¶
不称行人也诸侯不得執王使而诸侯之史淂貶王使者史之所書¶
周公定法已君有過猶尚書之王使有愆亦得貶也注叔&KR0078;至母¶
辞正義曰傳称子叔&KR0078;妃斉昭公知舎之母也不称夫人自鲁¶
録之文母辞亦不知是何公之女鲁是其父母家不言文公是其¶
父称子叔&KR0078;者服云子殺身執閔之故言子爲在室辞十二年子叔&KR0078;¶
卒已被&KR0142;絶是並在室也傳注奔亡至福也　正義曰因崩薨¶
而言禍福则禍乎崩薨之&KR0011;福是反禍者也福莫大於享国有家禍¶
莫甚於亡家䘮国禍亦崩薨之&KR0011;相次之物且奔之皈復其事多¶
矣虽有出入之例未見不告之義此傳於崩薨之未言之故知奔亡¶
是禍皈復是福也　&KR0005;免乎我正義曰言爾已殺君矣我若为君¶
尓&KR0005;肯放免我乎言&KR0005;復殺我刘炫云尓&KR0005;免我为君之事乎注¶
後三至詳言正義曰昭十七年傳甲須云彗所以除旧布新也¶
天事恒象又二十六年傳晏子曰天之有彗也以除穢也宋斉晋¶
三国之君並为无道皆有穢德今彗出而彼死是除穢之事但未¶
測何以知此三君當之史服但言事徴不言其占非末学所得詳言¶
<pb:KR1e0003_SBCK_015-9b>¶
故言其験而不推其義　注国語至为傳正義曰椘語蔡聲子¶
云椘荘王方弱申公子儀父为師王子燮為傅使潘崇子孔帥師¶
以伐舒燮及儀父施二帥而分其室師还至则以王如庐庐戢黎¶
殺二子而復王　注簫宋至为卿正義曰蕭本朱邑荘十二年宋¶
万弑閔公兼叔大心者宋蕭邑之大夫也平宋乱立&KR0074;公宋人賞其¶
労以蕭邑封叔為附庸莊二十三年蕭叔朝公是为附庸故称朝¶
附属宋国故云宋附庸也宣十二年椘子滅蕭此时蕭国仍在¶
髙哀仕於蕭国遂&KR0013;㧞擢升为宋卿注斉人至從赴　正義曰¶
啇人实以七月弑舎取其位而斉人未服三月而後定定訖始来¶
告不告舎死之月唯言啇人弑舎魯史以其九月来告即書之扵¶
九月如此傳文告以九月即書九月明經之日月皆從赴而書非¶
襃貶詳略也杜言此者排先儒言日月有襃贬之義注猶言某甲¶
正義曰心&KR0086;其政不以为公凡与人言&KR0082;称君者終不谓之为公曰¶
夫已氏斥懿公之名也列云甲已俱是名故云猶言某甲十五年¶
注華孫至司馬正義曰成三年晋侯使荀庚來聘衛侯使孫良¶
<pb:KR1e0003_SBCK_015-10a>¶
夫來聘丙午及荀庚盟于未及孫良夫盟彼先以君命行聘礼旣¶
而别与之盟故書聘又書盟此虽使来聘鲁不令結盟故書盟不¶
称使也僖四年椘屈完朱盟于師即其比也諸侯之卿例書名氏¶
以華耦能率其属官備礼尽儀故貴其人書其官也八年宋人殺¶
其大夫司馬宋司城來奔唯言其官不言氏族此旣書司馬復曰¶
華孫者刘炫云或以为華耦貴之旣深故特書族案傳華耦鲁人¶
以为敏则君子不許是鲁貴之不深蓋史有文質故辞有詳略¶
注大夫至示義　正義曰&KR0074;十八年公之䘮至自斉僖元年夫人¶
氏之䘮至自斉二注皆云告於廟也是公与夫人薨于外竟皆啓廟¶
告至例書扵䇿宣八年仲遂卒于垂成十七年公孫嬰斉卒于貍¶
脤皆不書䘮至是大夫䘮还例不書此独書斉人皈公孫敖之䘮¶
者釈例曰公孫敖縱情棄命旣已絶佐非大夫也而備書於經者¶
恵叔毀請於朝感子以赦父敦公族之恩崇仁孝之教故曰为孟氏¶
且国故是也不言來者魯人取之斉人送之非有専使特來故不¶
言来哀八年斉人皈讙及闡注云不言来命皈之无指使此亦彼之¶
<pb:KR1e0003_SBCK_015-10b>¶
&KR0011;也　注斉人至異文　正義曰傳例出曰来皈是直出之文也斉¶
人以王之故来送叔&KR0078;故与直出異文也使者早㣲不可言斉侯使¶
人故云斉人来皈九年秦人来皈僖公成風之襚定十年斉人来¶
皈鄆讙亀隂之田成九年晋人来媵之&KR0011;皆是来者㣲賤不淂称¶
君命故举国称人　傳注古之至不名　正義曰杜檢傳文诸言書¶
曰者皆是仲尼&KR0011;意此云其官皆從即云書曰司馬貴之明是貴¶
其官&KR0025;故書其官也聘礼之文有上介衆介至所聘之国誓于其¶
竟则史讀書司馬執䇿賈人拭王有司展幣其&KR0025;群官多矣詩緜¶
蛮之篇言大臣出行㣲臣隨從傳称卿行旅從昭六年楚公子棄¶
疾聘晋至於郑竟而誓知其&KR0025;人多矣盟會礼重於聘知古之盟¶
會必備威儀崇贄幣賔之与主以成礼为敬故傳云其官皆從貴¶
之也春秋之時率多不能備威儀故傳每言一介行李是也華孫¶
今独能率其官属以從古典所以敬其君事而自鎮重也使人旣¶
重而承事恭敬則魯被尊而賔礼篤也奉使隣国能尊主厚礼是¶
可貴之事故仲尼貴而不名至宴无故揚其先祖之罪为已謙辞¶
<pb:KR1e0003_SBCK_015-11a>¶
是不敏之極鲁人以为敏明君子所不与言仲尼貴其官從君子¶
嗤其失辞有善有&KR0086;傳兩举之也釈例曰古之盟會必備礼儀示¶
等威明貴賤各以成礼为節節制兼備則名位不愆華孫居&KR0368;¶
攘之丗而能率由古典所以敬事而自重使重而事敬則鲁尊而¶
礼篤故貴之也至於宴會追称先人之罪为己謙辞以失辞故傳¶
云鲁人以為敏明君子所不与也是言善&KR0086;兩举之事也襄五年¶
傳曰椘殺其大夫公子王夫貪也君子謂椘共王於是不刑言貪¶
也罪王夫不刑責共王亦是兩举之文其事&KR0011;扵此也服虔云華¶
耦为卿侈而不度以君命脩好結盟举其官属從之空官廢職¶
鲁人不知其非反尊貴之其意以為貴之者鲁人貴之非君子貴¶
之案經儀父与鲁結好子哀不義宋公司城效節来奔單伯自斉¶
致命傳皆言書曰貴之實善而貴之也此亦云書曰司馬華孫貴¶
之何故&KR0086;而貴之也劉炫又難云此为不知其非儀父豈亦魯不¶
知其非而貴之乎孔子脩春秋裁其淂失定其襃貶善&KR0086;章於其¶
臧否示於来丗若魯人所善亦善之所&KR0086;亦&KR0086;之已无心於抑揚¶
<pb:KR1e0003_SBCK_015-11b>¶
遂逐鲁人之善&KR0086;削筆之勞何所施用約之以理豈其然哉其官皆¶
從謂共聘之官无闕當有留治政者豈举朝尽行而責其空官也¶
若以官&KR0025;即責空官聘礼官属不少豈周公妄制礼尔　注亞旅¶
上大夫也　正義曰尚書牧誓武王呼群官而誓曰司徒司馬司¶
空亞旅孔安国云亞次也旅衆也衆大夫其位次卿成二年傳魯¶
賜晉三帥三命之服&KR0248;正亞旅受一命之服皆卿後即次亞旅知¶
是上大夫也華孫不敢當君請受上大夫之宴鲁人　正義曰¶
魯人鲁鈍之人　諸侯至制也　正義曰周礼大行人云凡諸侯之¶
&KR0022;交歳相問也殷相聘也卋相朝也郑玄云父死子立曰卋凡諸¶
侯相朝皆小国朝於大国或敵国相为賔或彼君新立此徃朝焉¶
或此君新即位自徃朝彼皆是丗相朝也襄元年邾子來朝傳曰¶
凡諸侯即位小囯朝之是此新立而彼朝之也文九年曹伯㐮卒¶
十一年曹伯來朝傳曰即位而來見也是彼新立而朝此也則知春¶
秋之時猶有丗相朝法与周礼合也周礼諸侯&KR0022;交唯有此法元¶
五年再朝之制此云古之制也必是古有此法但礼文殘缺不知¶
<pb:KR1e0003_SBCK_015-12a>¶
古是何时郑玄云古者拠今而述前代之言夏殷之時天子蓋六¶
年一廵狩诸侯間而朝天子其不朝者朝罷朝五年再相朝者似¶
如此然则古者拠今時而道前卋耳不必皆道前代傳称古者越¶
国而謀非謂前代之人有此謀也古人有言非謂前代之人有此¶
言也詩云我思古人非思夏殷之人也此云古者亦非必夏殷郑¶
言夏殷礼非也僖十五年公如斉杜云诸侯五年再相朝礼也引¶
此證彼则是當时正法非謂前代礼也或人見僖公朝斉杜引此¶
为證遂言五年再相朝是事霸主之法然则鲁非霸主曹伯何以¶
朝之曹豈推鲁为霸主而屈己以朝之也且云古之制也则是古¶
之聖王制为此法天子不衰诸侯无霸明德天子豈慮卋衰霸主¶
威&KR0096;不行而為之制此法&KR1783;诸侯以朝之此不逹理之言耳然则诸¶
侯之&KR0022;交者&KR0005;以協近隣結㤙好安社稷息民人土字相望竟界¶
連接一卋一朝䟽闊大甚其於閒暇之年必有相朝之法周礼言¶
卋相朝者以其一旧一新彼此未狎於此之際必須往朝举其礼之¶
大者不言唯有此事五年再相朝正是周礼之制周礼文不具來文¶
<pb:KR1e0003_SBCK_015-12b>¶
襄之霸其務不烦諸侯以五年再朝徃来大数更制三年一聘五¶
年一朝所以&KR0003;诸侯也五年一朝者亦謂朝大囯耳且彼因&KR0003;弔葬¶
非独霸主之䘮明侯诸侯相共行此礼也霸主遭時制冝非能創¶
制改物诸侯或&KR0025;時令或奉旧此在文襄之後仍安旧制故五年¶
再相朝也傳言古之制以文襄巳改故也昭十三年歳聘間朝是¶
周之诸侯朝天子之法故釋例引之云明王之制歳聘以志業以¶
解朝聘之数尚書周官六年五服一朝孔傳云一朝會京師是再朝而¶
會周之正礼也若然大行人云侯服一歳一見甸服二歳一見男服¶
三歳一見采服四歳一見衛服五歳一見要服六歳一見何於服¶
数朝者大行人所云謂貢物而見或君自至或遣臣来除此貢物¶
之外别有朝會之礼沈氏以為诸侯五年再相朝及昭十三年皆¶
为朝牧伯之注以間朝以講礼与再朝而會是三歳之朝与六年¶
之朝大率言之是五年之内再相朝也但鲁非曹之伯国而沈云¶
朝牧伯之礼又昭十三年朝盟主之法亦无明證沈氏之言未可¶
從也注孟氏至孟氏正義曰公孫敖慶父之子杜以慶父与荘公異母¶
<pb:KR1e0003_SBCK_015-13a>¶
庻長称孟雖強同於適自称為仲以其实是長庻故時人或称孟¶
氏注堂阜至所皈　正義曰䘮大記云飾棺君竜帷黼荒火三¶
列黻三列素錦禇加帷荒纁紐六大夫畫帷畫荒火三列黻三列¶
素錦褚纁紐二玄細二郑玄云飾官者以華道路及壙中不&KR0082;使¶
衆&KR0086;其親也荒蒙也在旁曰帷在上曰荒皆所以衣栁也士布帷¶
布荒君大夫加文章焉黼荒縁边為黼文畫荒縁边為雲氣大¶
黻為列於其中耳褚以襯覆棺乃加惟荒於其上紐所以連結帷¶
荒者也礼之飾棺唯有此耳斉人教之飾棺蓋依此大夫之制而¶
为之飾置諸堂阜故为不殯示无皈兾鲁人哀之也沈氏云飾¶
棺即&KR0258;記云諸侯死扵道其輤有裧緇布裳帷素錦以为屋而¶
行大夫死扵道以布为輤而行義或當然　注卞人鲁卞邑大夫¶
正義曰治邑大夫例呼為人孔子父为鄹邑大夫謂之鄹人知此¶
卞人是卞邑大夫其邑近堂阜故見之而告鲁君注敖卒至䘮¶
礼　正義曰敖卒已向周年猶尚毀以为請知敖卒即請至今未¶
已也傳言猶毀是不復應毀故知毀過䘮礼也刘炫云敖去年九¶
<pb:KR1e0003_SBCK_015-13b>¶
月卒至今年夏拠月未匝不淂称期年今知非者杜以傳云惠叔¶
猶毁拠日月之乆&KR0082;盛言其逺故云期年但首尾二年亦得为期¶
年之義刘以未周十二月而規杜氏非也　帷堂　正義曰檀弓云¶
尸未設飾故惟堂小㪘而徹帷至大㪘之節又帷堂以至於殯恒¶
帷堂&KR0258;記云朝夕哭则不帷今聲已恨穆伯故朝夕&KR0152;仍帷堂檀¶
弓又云帷殯非古自敬姜之哭穆伯始也与此相&KR0011;也敬姜者穆伯妻¶
文伯歜之母也穆伯季悼子之子公甫靖与敖非一人　祭敬至道也¶
正義曰祭敬者謂&KR0135;祭於兄弟之家尽其敬也䘮哀者謂兄弟死¶
䘮之事竭其哀也情虽不同謂内相怨恨情虽不能和同當无絶¶
其爱是相親之道也　注曰鼆至而死　正義曰句鼆戾丘有宼攻¶
門不書者服虔云鲁国中小宼非異国侵伐故不書也　注得常¶
至非礼　正義曰此与荘二十五年經文正同彼傳云非常此傳云¶
非礼者彼失常鼓之月言鼔之为非常此得常鼓之月而用牲为¶
非礼彼云六月实是七月傳因日月之変以起時歴之誤故釋例¶
曰文十五年与荘二十五年經文皆同而更復發傳曰非礼者明前¶
<pb:KR1e0003_SBCK_015-14a>¶
　傳&KR0082;以審正陽之月復傳發例&KR0082;以明诸侯之礼而用牲为非礼也¶
　此乃垩賢之㣲旨而先儒所未喻也是解二傳不同之意注去盛¶
　饌　正義曰周礼膳夫掌王之食飲膳羞以養王及后世子王日一¶
　举鼎十有二物皆有爼天地有災則不举郑去云殺牲盛饌日举¶
　今云天子不举是去盛饌貶膳食也　注責群隂伐猶擊也正¶
　義曰郊特牲云社&KR0021;土而主隂氣也君南郷扵北墉下荅隂之義¶
　論悟云鳴鼓而攻之伐鼓者是攻責之事故云責群隂也日食者¶
　隂侵陽故責隂以救日孔安国尚書傳云凡日食天子伐鼓于社¶
　責上公然則社以上公配食天子伐鼓責群隂亦以責上公也諸侯¶
　用幣于社請上公亦以請群隂也互相備也　注社尊至责之¶
　正義曰昭二十九年傳曰封为上公祀为貴神社稷五祀是尊是¶
　奉是社为上公之神尊於诸侯礼用幣者皆是告請神明之事以社¶
　尊故用幣請救而不敢攻責也隂侵陽而請隂者請止而勿侵陽¶
　也　注天子至訓民　正義曰天子不举自貶食耳而以为事神¶
　者畏敬神明乃自貶損徹膳不举亦是夏神之義故通以不举爲¶
<pb:KR1e0003_SBCK_015-14b>¶
亊神也凡勝至入之　正義曰此傳已&KR0036;凡例襄十三年復發傳¶
云用大師曰㓕弗地曰入再發例者兵之所加不可細举故举旧¶
䇿之典以例而言用大师起大衆重力以陷敵因而有之故曰勝国¶
通以滅為文也以成師重力虽獲大城淂而弗有故直以岀入为辞¶
曰入之而已城不包地国不通邑滅邑必主大师是故再發例也凡¶
诸侯至後也　正義曰七年公會诸侯晋大夫盟于扈傳曰公後¶
至故不書所會因發例云凡會諸侯不書所會後也後至不書其¶
国辟不敏也彼乃義事而公後期諱君之&KR0086;故揔称諸侯此亦摠¶
称诸侯不會非公之罪而經文相似傳辯其嫌故更復發例而以¶
善形&KR0086;凡诸侯为義事聚會而公不與则不歴書諸国諱君&KR0086;¶
也若公实与會而亦不書諸国為公後期也即七年扈之盟是也¶
今扵此會受賂舎罪致使鲁有斉患公虽不与非公之罪經与後¶
期文同似為公諱故傳發例以明之此會公虽不与非公&KR0086;也曰¶
女至道也　正義曰言曰者原斉侯之意而为之辞也責曹曰女¶
　何故行礼謂責扵朝鲁也天道以卑羙尊人道以小事大礼者自¶
<pb:KR1e0003_SBCK_015-15a>¶
　卑而尊人朝者謙順以行礼行禮以順天是天之道也　詩曰至¶
　于天　正義曰此詩小雅雨无正之篇胡何也詩人責朝廷之臣¶
　女群臣上下何以不相畏乎女上下不相畏乃是不畏于天也十¶
　六年注诸侯至詐齊正義曰天子頒朔扵诸侯諸侯受而蔵之¶
　於祖廟每月之朔以特羊告廟受而施行之遂&KR0234;治此月之政謂¶
　之視朔因以其日又以朝享之礼祭皇考以下謂之朝廟此年公¶
　疾自二月至於五月已經四月不得視朔故書公四不視朔傳称¶
　正月及斉平公有疾使李文子會斉侯则正月公&KR0004;疾不淂視二¶
　月朔至五月而四故知不得視二月三月四月五月朔也春秋十¶
　二公二百四十二年計有三千餘月公以疾不視朔當非一也餘皆不¶
　書而此独書者公身有疾不淂視朔国事不廢義无所取因此斉¶
　侯疑公故特举此以表行事餘皆從可知也釈例曰鲁之群公以¶
　疾不視朔多矣因有事而見一此猶釈不朝正之義是其事也又¶
　扵時斉侯不信公实有疾書此者且明公实有疾非詐斉也史¶
　之所書當書其始不於二月書之而以五月書者二月公始有疾¶
<pb:KR1e0003_SBCK_015-15b>¶
未知來月瘳否不得豫書其数至六月公瘳乃積前数之闕故¶
以五月書四也昭二十三年公如晋至河有疾乃復彼書有疾此¶
不言有疾者在道而还容有他故昭十二年十三年公如晋至河乃¶
復皆爲晋人辞公而还非为疾也故須言有疾以辯之公不視朔¶
唯有候耳无所分辯故不書疾也告朔謂告於祖廟視朔謂&KR0234;治¶
月政視朔由公疾而廢其告朔或有司告之不必廢也論语云子¶
貢&KR0082;去告朔之餼羊必是廢其礼而羊在蓋從是以後更有不告¶
朔者故&KR0082;去其羊耳六年閏月不告月書經以譏之在後若不告¶
朔不復書之者蓋以閏月不告其譏已明故扵後不復譏之閔二¶
年吉禘于莊公已譏其速文二年大事于大廟不復譏之當亦如彼¶
之&KR0011;不重譏也　傳注伯禽至七君　正義曰鲁丗家公伯禽子¶
耆公酋弟煬公熈子幽公圉弟徽公㵒子厉公擢弟献公具子順¶
公濞弟武公敖子懿公戲弟孝公称子惠公弗皇子隐公息姑弟¶
&KR0074;公允子莊公同子閔公開兄僖公申周公不之魯從鲁公数之¶
为十七君也　毀泉䑓正義曰蛇自宫出而毀其䑓则䑓在宫¶
<pb:KR1e0003_SBCK_015-16a>¶
内人見從宫而出毀䑓并毀其宫也　注魯人至壊之　正義曰¶
人見蛇出而姜薨以为䑓是妖之穴仍謂此処有妖更&KR0005;為害毀¶
之所以絶其源安民意也故釈例曰衆蛇自泉䑓出如先君之数¶
入於国聲姜之薨適与妖會而国以为災遂毀泉䑓書毀而不変¶
文以示義者君人之心一囯之俗須此為安故不譏也以不変文¶
知不譏也不書蛇入国者鸜鵒非魯国之有故書其所无蛇是鲁¶
地所有姜薨不由此蛇凡物不为災則不書也　注戎山夷也正¶
義曰四夷之名隨方定称则曰東夷西戎南蛮北狄其當処立名¶
則各従方号故北戎病燕斉侯伐山戎北方得有戎故楚西亦有¶
戎戎是山間之民夷为四方總号故云戎山夷也　注選楚地百¶
濮夷也　正義曰&KR0005;&KR0082;伐楚聚扵此地故知是楚地也牧誓武王¶
伐紂有庸濮從之孔安国云庸濮在江漢之南是濮为西南夷也¶
釈例曰建寜郡南有濮夷濮夷无君長揔統各以邑落自聚故称¶
百濮也下云各走其邑是无君长統之　申息之北門不啓　正¶
義曰申息北樓中国有宼必從北来故二邑北門不敢開也　注¶
<pb:KR1e0003_SBCK_015-16b>¶
蚡冒至地名　正義曰刘炫云案楚卋家蚡冒卒弟熊達殺蚡冒¶
子而代立是为楚武王則蚡冒是兄不得为父今知不然者以世¶
家之文多有紕繆与經傳異者非是一條杜氏非不見其文但見¶
而不用耳刘以丗家而規杜非也言服陘隰則陘隰本是他囯蚡¶
冒始服之也釈例陘隰与僖四年次于陘为一地潁川君陵縣南¶
有陘亭楚自武王始居江漢之間则蚡冒之時未至中土不應已¶
能越申息逺服潁川之邑疑非也　注馹傳車也正義曰釋言云馹¶
傳也舎人曰馹尊者之傳也郭璞曰傳車驛馬之名也　宋公至¶
恤也　正義曰礼扵国人揔言接待之也竭其粟而貸与国之飢¶
民也礼与人物曰饋詒遺也饋詒皆是与人物之名也民年自七¶
十以上无有不饋遺以飲食也珍異謂非常羙食羞進也時加進¶
珍異者謂四時&KR0004;出珍異之物也无有一日不数数於六卿之門言¶
參請不絶也国之䝨材之人无不事公子皆事之也其族親自&KR0074;公¶
以下子孫无不恤公子皆賑恤之也　注元華督魯孫正義曰丗¶
本云華督生丗子家家生華孫御事事生華元右師是也　注君¶
<pb:KR1e0003_SBCK_015-17a>¶
祖至夫人　正義曰哀十六年傳蒯瞶告周公蒯聵得罪于君父¶
君母謂母為君母則祖母为君祖母矣故云君祖母者諸侯祖母¶
之称也昭公成公之子襄公之孫故襄夫人是其祖母也注襄夫¶
至之師正義曰周礼載師云以宅田士田賈田任近郊之地以官田¶
牛田賞田牧田任逺郊之地以公邑之田任甸地以家邑之田任稍¶
地以小都之田任縣地以大都之田任疆地凡任地近郊土逺郊¶
二十而三甸稍縣都皆无過十二彼&KR0025;国都而出計逺近節級而¶
别为之名郑玄引司馬法王国百里为郊二百里为州甸三百里¶
为野稍四百里为縣五百里为都诸侯之与天子竟虽不同亦當¶
近国为郊郊外为甸天子之甸为公邑之田则諸侯之甸亦公邑¶
也師甸者甸地之帥當是公邑之大夫也独言帥甸无以相明故举¶
&KR0011;言之云郊甸之帥其实正是甸地之帥非郊地之帥也　注始¶
例至君罪正義曰宣四年傳例曰凡弑君称君君无道也称臣¶
臣之罪也彼是弑君大例經下注云例在宣四年指彼例也彼虽¶
在此之後乃是例之&KR0004;始故謂彼为始例彼因皈生弑君而發傳¶
<pb:KR1e0003_SBCK_015-17b>¶
例是始例發於臣之罪也此称宋人弑其君文異扵彼故重明君罪¶
謂与彼例為重也釈例曰郑灵宋昭文異而例同重發以同之¶
十七年注自閔至故也　正義曰釈例班序譜自隐至莊十四年¶
四十三歳衛与陳凡四會衛在陳上莊十五年尽僖十七年三十五¶
歳凡八會陳在衛上莊十六年幽盟之下注云斉&KR0074;始霸楚亦始¶
強陳侯介於二大国之間而為三恪之客故斉&KR0074;因而退之遂班¶
在衛上終於春秋但斉&KR0074;升陳於衛上乃在荘之中年不得以荘為¶
始故云自閔僖以下終扵春秋陳侯常在衛上也今此大夫會伐宋¶
貶之称人而陳在衛下襄二十六年澶淵之會傳称宋向戌後至退¶
在郑良霄之下此傳其歴序大夫之名不言公孫寜以後至被退¶
成三年傳曰次国之上卿當大国之中中當其下下當其上大夫彼¶
言大夫位有尊卑次序以之升降則公孫寜位非上卿故䧏在衛¶
下也検春秋上下亦有後至无傳而杜云後至者则秦小子慭是¶
也案彼則公孫寜未必非後至但杜弘通兩解故云非上卿耳¶
注西當为北蓋經誤　正義曰經言西鄙傳言北鄙服虔以为再¶
<pb:KR1e0003_SBCK_015-18a>¶
来伐魯西鄙書北鄙不書諱仍見伐案經十五年秋斉人侵我西¶
鄙冬斉侯侵我西鄙僖二十六年春斉人侵我西鄙夏斉人伐我¶
北鄙皆仍見侵伐書而不諱此何独諱而不書凡言諱者諱国&KR0086;¶
也斉侯无道而伐我我非有&KR0086;而可諱何以諱其仍伐故知正是一¶
事經文誤耳知非傳誤者鲁求与平即盟于榖榖是済北榖城縣也¶
榖在鲁北知北鄙是也　注昭公至大教　正義曰弑君称君君又¶
罪者欲以懲創人君使為鉴戒不書弑者之名以見君亦合死其¶
君虽則合死要非臣所得弑故文公冝以弑君受討林父称人諸侯¶
不序責死者罪弑者所以督大教大教謂尊君卑臣之教也傳使¶
執訊而與之書　正義曰使執訐便之行適晋也与之書与此執訊¶
書令持以告宣子　注蔵&KR0217;也　正義曰蕆之為&KR0217;无正訓也先¶
儒相傳為然賈服皆云蕆&KR0217;也一朝至于君正義曰郑穆公以僖¶
三十三年即位晋襄公以文公六年卒一朝于襄三年十一月也¶
再見於君十四年七月徃年八月也或者十四年七月寡君又朝¶
&KR0217;成陳事再見于君謂徃年正月燭之武往朝夷八月寡君又朝¶
<pb:KR1e0003_SBCK_015-18b>¶
是也　&KR0012;之二三臣　正義曰礼诸侯与民言自謂寡人小国之¶
君自称曰&KR0012;臣与他国之人言称己君爲寡君此皈生對晋称己¶
君當云寡君之二三臣昭十九年子産對晋人云寡君之二三臣¶
札瘥夭昬是其事也此言&KR0012;者蓋郑伯身自對晋或自称&KR0012;皈生¶
因即以&KR0012;言其君也　注音所至假借　正義曰釋言云庇庥䕃¶
也舎人曰庇蔽也茠依止也郭璞曰今俗呼樹䕃为茠杜意言本¶
當作䕃古字聲同皆相假借故傳作音言鹿死不擇庇䕃之処喻¶
巳不擇所&KR0025;之国&KR0082;從楚也服虔云鹿淂羙草呦呦相呼至於困¶
迫&KR0005;死不暇復擇善音急之至也刘炫&KR0025;服&KR0003;以爲音聲謂不擇¶
音聲而出之而難杜今知不然者以傳云鋌而走険急何能擇言¶
走険論其依止之処以其怖急淂険則停不能選擇寛静茠䕃¶
之所傳文所論止言其出処所在不論音聲好&KR0086;故杜不依服義¶
刘以为音聲而規杜非也　注鋌疾走貌　正義曰鋌文連走故为¶
疾走貌　十八年注不称盗罪啇人　正義曰弑君称臣臣之罪¶
賤臣弑君則称盗哀四年盗殺荼侯申是也盗字當臣名之処以¶
<pb:KR1e0003_SBCK_015-19a>¶
賤不淂書名変文謂之盗耳此弑啇人者邴歜閻職亦應書盗不¶
称盗弑者罪啇人令從弑君称君之例也　注書二至为介正義¶
曰卿为卿介则書使不書介僖二十六年公子遂臧孫辰如椘乞¶
师書遂不書辰是其正也襄十四年季孫宿叔老並書之者晋人¶
敬之自尓以後晋人輕鲁幣而益敬其使故特兩書之扵法不應¶
書也此傳称惠公立故且拜葬是以兩事行非相爲介故並書之¶
耳定六年季孫斯仲孫何忌如晋傳称&KR0074;子献郑俘孟孫報夫人¶
之幣亦以兩事行故並書之但彼非是同時受命經應各自爲文¶
但以晉人輕之故不各自别書与此意少異也　注先君至之称¶
正義曰斉公子啇人弑其君舎以先君旣葬故称君也此亦先君¶
旣葬不称君者鲁人諱弑成君以未成君書之也子者葬前在䘮¶
之称也若言猶在䘮而自卒然諱之也釈例曰公子&KR0086;鲁之正適¶
嗣位免䘮则鲁君也襄仲&KR0029;斉而弑之国以为諱故不称君若言¶
君之子也　注称君君无道也　正義曰椘卋子啇臣弑君言卋子¶
此傳称大子僕因国人以弑紀公不称卋子而称君者以見君无道¶
<pb:KR1e0003_SBCK_015-19b>¶
傳言多行无礼扵国是其无道之&KR0250;十六年宋人弑其君杵&KR0875;称¶
国又称人此直云莒弑其君庻其不称人者釈例曰刘賈許潁¶
以為君&KR0086;及国朝則称国以弑君&KR0086;及国人則称人以弑案傳郑¶
灵宋昭經文異而例同故重發以同之子弑其父又嫌異於他臣¶
亦重明不異旣不碎辯国之与人而傳云莒紀公多行无礼於国¶
大子僕因国人以弑之經但称国不称人知国之与人虽言别而¶
事同也傳注以卜事告亀　正義曰周礼大卜大祭祀则視高命亀¶
郑玄云命亀告亀以所卜之事士䘮礼卜葬命亀云哀子某来日某¶
卜葬其父某甫考降无有近悔如此之&KR0011;是令亀之辞也令者告¶
令使知其意与命同也　㐮仲至許之　正義曰&KR0086;是斉甥斉侯¶
許廢&KR0086;者&KR0086;以丗適嗣立不受斉㤙宣以非分淂国荷㤙必厚斉¶
侯新立&KR0082;親鲁為援故許之　注詐以子&KR0086;命正義曰傳因殺¶
&KR0086;之下即云而立宣公其实宣公之立當在惠伯死後&KR0086;虽已死¶
来告外人故詐以子&KR0086;之命召惠伯使入公冉務人疑其宫内有¶
変謂非子&KR0086;之命故云入必死耳亦未是審知&KR0086;已死也如鷹鸇之逐¶
<pb:KR1e0003_SBCK_015-20a>¶
鳥雀　正義曰釈鳥云鷹来鳩郭璞曰来當为爽字之誤耳左傳¶
作爽鳩是也又云晨風鸇舎人曰農風名鸇鸇摯鳥名郭璞曰鷂¶
屬也　先君至不忌　正義曰言制周礼曰作誓命曰謂制礼之¶
時有此語为此誓耳此非周礼之文亦无誓命之書在後作九刑¶
者記其誓命之言著於九刑之書耳德者得也自得於心心之所淂¶
有&KR0086;有善&KR0082;知善&KR0086;以法&KR0026;之合法則为&KR0123;德不合法则為凶德¶
故曰則以&KR0026;德也旣有善德乃能制断事冝故曰德以処事也旣¶
为其事務求成功度量功勲必功成乃善故曰事以度功也民不¶
自治立君牧養作事成功所以養食下民故曰功以食民也其意¶
言在上位者必有法則乃為養民之主&KR0005;言莒僕无可法則故言¶
此以张本也又作要信誓命以戒後人曰有人毁法則者是为賊¶
言其賊敗法也掩匿賊人是为蔵言其蔵罪人也&KR0060;人財賄謂之¶
为盗盗人器用謂之为姦主為蔵匿罪人之名恃頼姦人所盗之¶
为極大之凶德有常刑无赦其事在九刑之書不遺忘也以宣公¶
容納莒僕为主蔵受其宝玉為頼姦故举此以極諌也　注誓¶
<pb:KR1e0003_SBCK_015-20b>¶
命至今亡　正義曰昭六年傳曰夏有乱政而作禹刑啇有乱政¶
而作湯刑周有乱政而作九刑三辟之興皆叔丗也叔丗謂衰卋¶
卋衰民慢作嚴刑以督之称其創制聖王以为所作之法夏作禹¶
刑啇作湯刑則周作九刑作周公之刑也此云周公作誓命其事¶
在九刑知自誓命以下皆九刑之書所載也謂之九刑必其諸法¶
有九而九刑之書今亡不知九者何謂服虔云正刑一議刑八即引小司¶
宼八議議親故䝨能功貴勤賔之辟此八議者載於司宼之章周¶
公已制之矣後世更作何所復加且所議八等之人就其所犯正刑¶
議其可赦以否八者所議其刑一也安淂謂之八刑杜知其不可故¶
不解之　注髙陽至苗裔正義曰先儒旧&KR0003;及譙周考史皆以顓¶
頊帝嚳为帝之身號髙陽髙辛皆国氏土地之号髙陽次少昊¶
髙辛次髙陽堯承髙辛之後孔子之録尚書自堯为始史籍之¶
&KR0003;皇帝其言不經大戴礼五帝徳司馬迁五帝紀皆言顓頊帝¶
嚳代别一人春秋緯命&KR0663;序顓頊傳九卋帝嚳傳八卋典籍散亡¶
无以取信要二帝子孫至舜時始用必非帝之親子其八人者不¶
<pb:KR1e0003_SBCK_015-21a>¶
能知其出生本系枝派逺近故略言其苗裔耳注此即至陶字¶
正義曰司馬迁采帝系卋本以为史記其夏本紀称禹是顓頊之¶
後秦本紀称皐陶是顓頊之後伯益則皐陶之子垂之所岀史无¶
其文旧&KR0003;相傳亦出顓頊故云此即垂益禹皐陶之倫服虔云¶
八人禹垂之属也六年傳臧文仲聞六与蓼滅云皐陶庭坚不祀忽¶
諸知庭坚皐陶为一人其餘則不知誰为禹誰为益故云之倫之属¶
不敢斥言也班固漢書有古今人表銓量古人为九等之次虽¶
知禹益必在八愷稷&KR0443;必在八元不能識知其人不淂自相分配故¶
八元八愷与皐陶禹稷並不岀其名亦为不知故也郑玄注論語¶
云皐陶为士师号曰庭坚杜云庭坚皐陶字者古人名之与字難¶
淂審知言字者明其是一人也斉聖至八愷　正義曰此并序八¶
人揔言其德或原其心或拠其行一字为一事其義亦更相通¶
斉者中也率心由道举措皆中也聖者通也博逹衆務庻事尽¶
通也廣者寛也器宇宏大度量寛弘也淵者深也知能周備思慮¶
深逺也明者逹也曉解事務照見幽㣲也&KR0098;者信也終始不愆¶
<pb:KR1e0003_SBCK_015-21b>¶
言行相副也篤者厚也志性良謹交逰款密也誠者实也秉心純¶
直布行貞实也以其德行如是天下之民为其羙目謂之八愷愷¶
和也言其和於物也孟子曰伊尹聖人之和者也　注斉中至和¶
也　正義曰斉中釋言文允信篤厚釈詁文愷訓为樂樂亦和也¶
深水謂之淵故淵为深也　注此即至之倫正義曰契後为殷稷¶
後为周史記殷周皆为帝嚳之後也此言伯虎仲熊尚書有朱虎¶
熊羆二者其字相&KR0011;知此即稷契朱虎熊羆之倫也尚書更有夔¶
竜之徒亦應有在元愷之内者但更无明證名字又殊不知与誰¶
为一故不復言之史記稷契皆为帝嚳之子而上句注云其苗裔¶
者史記堯亦帝嚳之子則稷契堯之親弟以堯之聖有大䝨之弟¶
乆而不知舜始举用以情而測理必不然且云丗濟其羙其間必¶
應累卋不容高辛之下即至其身馬迁傳聞於人未必尽得其实¶
卋族譜取史記之&KR0003;又從而譏之云案鯀则舜之五卋&KR0025;祖父也¶
而及舜共为堯臣堯则舜之三&KR0025;高祖而妻其女此史記之疑者¶
然则以其不可悉信故言苗裔以該之　忠肅至八元正義曰此¶
<pb:KR1e0003_SBCK_015-22a>¶
亦揔言其德扵義亦得相通忠者与人无隐尽心奉上也肅者敬¶
也應機敏逹臨事悋勤也共者治身克謹當官理治也懿者羙也¶
保也精粹立行純厚也宣者徧也應受多方知恩周徧也慈者爱¶
出扵心恩被於物也惠者性多哀矜好拯窮匱也和者体度寛¶
簡物无乖争也以其德行如是天下之民为之羙目謂之八元元¶
善也言其善於事也論語曰善人为&KR0022;百年亦可以勝殘去殺矣¶
注肃敬至善也　正義曰肃敬釈訓文懿美釈詁文宣偏釈言文¶
易文言曰元者善之長也　此十六至其名　正義曰此十六人來¶
而謂之族者以其各有親属放称族也卋濟其羙後卋承前卋之¶
羙不隕其名不隊前丗之羙名言其卋有䝨人積善而至其身也¶
刘炫云各有大功皆賜氏族故称族　注后土至之官　正義曰¶
后訓君也天称皇天故地称后&KR0095;舜典云伯禹作司空吕刑云禹¶
平水土则禹是主地之官故云主后土也　以揆至天成　正義¶
曰用禹为主后土之官令以揆度百事百事无不揆度於是皆有¶
次序得地平其化天成其施言有成功也　注揆度也成亦平也¶
<pb:KR1e0003_SBCK_015-22b>¶
正義曰揆度釈言文度百事者令之豫自筹度为之数量法制事¶
成則平其可否使之揔衆務也地平天成大禹謨之文孔安国云¶
水土治曰平五行叙曰成釋詁云成平也是成亦为平其義一也¶
注契作至之中　正義曰舜典云席曰契百姓不親五品不遜汝¶
作司徒敬敷五教在寛尚書契敷五教此云举八元使布五教以¶
此故知契在八元中也然則尚書禹作司空此云举八愷使主后¶
土以此亦知禹在八愷中也但不知八愷之中何者是禹八元之中¶
何者是契耳主后土布五教是事之大者故举以为言非是各令¶
八人共一亊故主土唯禹王敖唯契餘當别有所主或助而为之尚¶
書称益佐禹治水是其助之事也　父義至外成正義曰一家¶
亡内父母兄弟子尊卑有五品父不義母不慈兄不友弟不共子¶
不孝是五品不遜順也故使契为司徒布五教於四方教父以義¶
教母以慈教兄以友教弟以共教子以孝是之謂五教此五教可¶
常行又謂之五典也诸夏夷狄皆&KR0025;其教是为内平外成所云五¶
典克&KR0025;即此内平外成之謂也　掩義至渾敦　正義曰掩蓋義¶
<pb:KR1e0003_SBCK_015-23a>¶
事而不行隐蔽其外而隂为賊害也其有凶醜之&KR0011;穢&KR0086;之物心¶
頑而不則德義之經口嚚而不道忠信之言如此&KR0086;人不可与之親¶
友者此不才子於是与之相附近相親密言&KR0086;人所爱爱同己者¶
也以其为&KR0086;如是故天不之民为之&KR0086;目謂之渾敦渾敦不開通¶
之貌言其无所知也服虔用山海經以为驩兠人面馬喙渾敦亦¶
为獸名　注醜亦至密也　正義曰醜亦&KR0086;也物亦&KR0011;也指謂&KR0086;¶
人等輩重復而言之耳比是相近也周是親密也唯是親爱之義¶
非为善惡之名論語云君子周而不比小人比而不周以君子小人¶
相對故郑玄云忠信为周阿黨为比&KR0026;文为&KR0003;也　注謂驩至之¶
貌　正義曰此傳所言&KR0003;虞書之事彼云四罪謂共工驩兜三苗¶
鯀也此傳四凶乃謂之渾敦窮竒梼杌饕餮検其事以識其人¶
堯典帝言共工之行云靖言庸違傳&KR0003;窮竒之&KR0086;云靖譛庸回二¶
文正同知窮竒是共工也堯典帝求䝨人驩兜举共工應帝是与¶
共工相比傳&KR0003;渾敦之&KR0086;云醜&KR0011;&KR0086;物是与比周知渾敦是驩兠¶
也堯典帝言鯀行云咈哉方命圯族傳&KR0003;梼杌之罪云告頑舎嚚¶
<pb:KR1e0003_SBCK_015-23b>¶
傲很明德是咈戾圯族之狀且鯀是顓頊之後知檮杌是鯀也尚¶
書无三苗罪狀旣甄去三凶自然饕餮是三苗矣先儒尽然更无¶
異&KR0003;皆以行狀驗而知之也荘子称南方之神其名为儵北方之¶
神其名为忽中央之神其名为混沌混沌无七竅儵忽为鑿之一¶
日为一竅七日而混沌死混沌与渾敦字之異耳莊子虽则寓言¶
要以无竅为混沌是渾敦为不開通之貌此四凶者渾敦檮杌以¶
狀貌为之名窮竒饕餮以義理为之名古人之意自異耳服虔案¶
神異經云檮杌狀似虎毫长二尺人面虎&KR0085;豬牙尾长丈八尺能¶
鬬不退饕餮獸名如千人面目在腋下食人　注少暭至黄帝¶
正義曰金天国号少皡身号譙周云金天氏能脩大暭之法故曰¶
少暭也其次黄帝則昭十七年傳有其事　毀信至盛德　正義¶
曰毀信者謂信不&KR0085;行毁壊之也廢忠者謂忠为无益廢棄之也¶
以&KR0086;言为善尊崇脩飾之安扵讒譛信用囘邪常行讒疾隂隂¶
为&KR0086;以誣罔盛德之䝨人也天下之民謂之窮竒言其行窮困¶
所好奇異也　注崇聚至人也　正義曰釈詁云崇充也舎人曰¶
<pb:KR1e0003_SBCK_015-24a>¶
威大充盛盛大亦集聚之義故崇为聚也庸用靖安回邪慝&KR0086;¶
常訓也服&KR0025;是奉行之義也蒐索隐伏是蒐得为隐也服虔亦以¶
蒐為隐隐慝謂隐隐为&KR0086;也成德謂成就之德故为䝨人也定本¶
成德为盛德　注謂共至好竒正義曰孔安国云共工官称也其¶
人为此官故尚書举其官也行&KR0086;終必窮故云其行窮也好&KR0086;言¶
好讒慝是所好竒異扵人也　注方以至除之　正義曰宣公不¶
能去莒僕而行父能去之恐宣公以不去之为恥行父以去之为專¶
史克方以宣公比堯行父比舜故言堯朝有四凶堯亦不䏻去須䝨臣¶
而除之所以雪宣公不去之恥解行父專擅之失也然則聖主莫過¶
扵堯任䝨王政所急大聖之朝不才㧾萃虽曰帝其難之且後何¶
其甚也此四凶之人才实中品虽行有不善未有大&KR0086;故能仕於¶
聖卋致位大官自非垔舜登庸大禹致力则滔天之害未或可平¶
以舜禹之成功見此徒之多罪勲業旣謝愆釁自生为聖所誅其¶
咎益大且虞史&KR0082;盛章舜德皈罪&KR0086;扵前人史克以宣公比堯同¶
四凶扵莒僕此等並非非下愚未有大&KR0086;其为不善唯帝所知尚¶
<pb:KR1e0003_SBCK_015-24b>¶
書將言求舜以見帝之知人此傳安慰宣公故言堯不能去辞各¶
有为情頗增甚学者當以意逹文不可即以为实注縉雲黄¶
帝时官名　正義曰昭十七年傳称黄帝以雲名官故知縉雲黄¶
帝時官名字書縉赤繒也服虔云夏官为縉雲氏　貨賄　正義¶
曰郑注周礼云金玉曰貨布帛曰賄　注貪財至为餮　正義曰¶
此无正文先儒賈服等相傳为然　注为堯臣　正義曰昭七年¶
傳称王臣公公臣大夫謂王以公為臣公以大夫为臣皆是上臣¶
下也而此云舜臣堯謂为臣以事堯乃是下臣上也文同義異意&KR0085;¶
相顧故辯之云為堯臣　注闢四至衆䝨正義曰賔于四門是¶
礼䝨之事而舜典下文云闢四門明四目逹四聦言開闢四方之¶
門未開者廣視&KR0234;於四方使天下无壅塞亦是賔礼衆䝨之事意¶
同於上故引以解之　注投棄至害者　正義曰投者掷去故为¶
棄也舜典云流共工于幽洲放驩兜于崇山竄三苗于三危殛絲¶
于羽山四罪而天下咸服孔安国云幽洲北裔崇山南裔三危西¶
裔羽山東裔在海中是放之四方之逺処螭魅若&KR0082;害人則使此四¶
<pb:KR1e0003_SBCK_015-25a>¶
者當彼螭魅之災令代善人受害也宣三年傳王孫滿&KR0003;九鼎云¶
鑄鼎象物百物而為之備民入川澤山林不逢不若螭魅罔兩莫¶
䏻逢之知螭魅是山林異氣所生为人害者也故虞至人也正¶
義曰此虞書舜典之篇也三事六句舜典本文其云无違教也无¶
廢事也无凶人也是史克觧虞書之意也每引一事以一句解之¶
故每事言曰　注史克至冝也　正義曰宣公貪宝玉而受莒僕¶
為惑已大行父違君命而逐出之其專已甚故㬰克激揚而言舜¶
之事堯以辯宣公之惑以解行父之志方&KR0082;盛談善惡&KR0003;事必當¶
増甚故其言羙惡有大過之辞言羙則大羙言惡则大惡禹則鯀¶
之子也&KR0003;禹則云丗済其羙言鯀则云丗済其凶明其餘亦有大¶
過非其实也蓋事勢冝然耳何休以为孔子云蕩蕩乎堯之为¶
君唯天为大唯堯則之今如左氏堯在位数十年乆抑元愷而不¶
䏻举養育凶人以为民害而不䏻玄则孔子称堯虚言也桀紂为¶
&KR0086;一卋则誅四凶歴数千歳而无誅放易云積不善之家必有餘¶
殃虚言也左氏为短但堯之为君䏻举十六相去四凶四凶之人¶
<pb:KR1e0003_SBCK_015-25b>¶
未必卋濟其惡但史克&KR0082;明行父之志&KR0082;辯宣公之惑故羙&KR0086;過¶
辞具於此注何休之難不足疑也　注樂吕戴公曽孫　正義曰¶
卋本云戴公生樂甫術術生碩甫澤澤生夷文須須生大司宼吕¶
今云曽孫誤也¶
春秋正義卷第十五¶
　　　　　　　　　計一万七千九百三十一字¶
<pb:KR1e0003_SBCK_015-26a>¶
<pb:KR1e0003_SBCK_015-27a>¶
<pb:KR1e0003_SBCK_015-1a>¶
春秋傳卷第十五¶
　　　　丈公下¶
九年春毛伯來求金¶
毛伯天子大夫何以不稱使當䘮未君也踰年即位矣何以言未¶
君古者諒隂三年百官緫己以聽於&KR0193;宰夫百官緫已以聽則是¶
&KR0193;宰獨專國政之時託於王命以號令天下夫豈不可而不稱使¶
春秋之旨微矣非特謹天下之通䘮所以示後丗大臣當國秉政¶
不可擅權之法戒也跋扈之臣假仗主威脅制中外凢有所行動¶
以詔書從事蓋未有以春秋此義折之耳¶
夫人姜氏如齊二月叔孫得臣如京師辛丑葬襄王&KR0051;人殺其大夫¶
先都三月夫人姜氏至自齊¶
夫人與君敵體同主宗廟之事岀必告行反必告至則書于䇿然¶
適他國者或曰享或曰㑹或曰如衆矣未有致之者則其行非禮¶
　以不致見其罪也出姜如齊以寧父母於禮得行矣其致者非特¶
<pb:KR1e0003_SBCK_015-1b>¶
　以告廟書耳夫人初歸豈其不告爲文公越禮故削而不書示誅¶
意之法矣今此書至者又以見小君之重也夫承祭祀以爲宗廟¶
　主一國之母儀而可以揺動乎岀姜至是蓋不安於魯故至而特¶
書以示防微杜漸之意其爲丗慮深矣¶
&KR0051;人殺其大夫士縠及箕鄭父¶
　殺先都士縠國也其稱人以殺者國亂無政衆人擅殺之稱也何¶
　以知其非討賊之詞書殺其大夫則知之矣三大夫皆強家也求¶
　專&KR0051;不得挾私怨以作亂而使賊殺其中軍佐則固有罪矣曷爲¶
　不去其官當是時&KR0051;靈公初立主㓜不君政在趙盾而中軍佐者¶
　盾之黨也&KR0002;獄有所歸則此三人者獨無可議從末減乎而皆殺¶
　之是大夫專生殺而政不自人主出也故不稱國討不去其官而¶
　箕鄭父書及示後丗司賞罰者必夲忠恕無有黨偏之意其義精¶
　矣¶
楚人伐鄭公子遂㑹&KR0051;人宋人衛人許人救鄭¶
<pb:KR1e0003_SBCK_015-2a>¶
按左氏范山言於楚子曰&KR0051;君少不在諸侯北方可圖也楚子師¶
于狼淵以伐鄭則是貪得無故慿陵諸夏之兵也故楚子親將貶¶
而稱人&KR0051;宋衛則趙盾華孔皆國卿也何以貶而稱人救而不及¶
楚師欲以懲不格也&KR0051;主夏盟不在諸侯以啓戎心誰之過乎故¶
書救而稱人以罪趙盾之不能折衝消患爲夷狄之所窺也¶
夏狄侵齊秋八月曹伯襄卒九月癸酉地震冬楚子使椒來聘¶
楚&KR0427;稱王春秋之始獨以號舉夷狄之也中間來聘改而書人漸¶
進之矣至是其君書爵其臣書名而稱使遂與諸侯比者是以中¶
國之禮待之也所謂謹華夷之辨内諸夏而外四夷義安在乎曰¶
吴楚聖賢之後見周之弱王靈不及&KR0427;擬名號此以夏而變於夷¶
者也聖人重絕之夫春秋立法謹嚴而宅心忠恕嚴於立法故&KR0427;¶
號稱王則深加貶黜比之夷狄以正君臣之義恕以宅心故内雖¶
不使與中國同外亦不使與夷狄等思善悔過向慕中國則進之¶
而不拒此愼用刑重絕人之意也噫春秋之所以爲春秋非聖人¶
<pb:KR1e0003_SBCK_015-2b>¶
莫能修之者乎¶
秦人來歸僖公成風之禭¶
秦人歸禭而曰僖公成風者非兼禭也亦猶平王來賵仲子而謂¶
　之惠公仲子爾仲子惠公之妾也然則風氏亦莊公之妾曷不書¶
　曰來歸莊公成風之檖乎曰寵愛仲子以妾爲妻者惠公也故書¶
惠公仲子所以正後丗之爲人夫者當明夫道不可亂嫡妾之分¶
　以卑其身尊崇風氏立爲夫人者僖公也故書僖公成風所以正¶
　後丗之爲人子者當明子道不可行&KR0427;亂之禮以賤其父聖人垂¶
　誡之義明矣¶
葬曹共公¶
十年春王三月辛卯臧孫辰卒夏秦伐&KR0051;¶
　&KR0003;者謂秦伐&KR0051;以戎狄書蓋闕丈者據左氏少梁北徴之師兩國¶
　相攻無他得失言之也然&KR0051;取少梁事不經見固未可據秦以狄¶
　書者程氏以謂&KR0051;舎嫡嗣而外求君罪也旣而悔之正矣秦不顧¶
<pb:KR1e0003_SBCK_015-3a>¶
義理是非惟以報復爲事則夷狄之道也以此狄秦義固然矣或¶
者猶有深許&KR0051;人悔過能改終不遂非之意故重貶秦伯以見乎¶
楚殺其大夫冝申¶
按左氏冝申與仲歸謀弑穆王而誅則是討弑君之賊也曷爲稱¶
　國以殺又書其官而不曰楚人殺冝申乎曰穆王者即楚丗子商¶
　臣也而春秋之義微矣¶
自正月不雨至于秋七月及蘇子盟于女栗冬狄侵宋楚子蔡侯次¶
于厥貉¶
楚滅江六平陳與鄭於是乎爲伐宋之舉次于厥貉凢伐而丈者¶
其次爲善次而伐者其次爲貶齊師次陘修文告以威敵善之也¶
故上書伐楚以著其美楚次厥貉藏禍心以慿夏貶之也故下書¶
伐麇以著其罪當是時陳鄭宋皆從楚矣獨書蔡侯何哉鄭失三¶
大夫俟救而不及陳獲公子茷而懼宋方有狄難蓋有不得巳者¶
非所欲也蔡無四竟之虞則是得巳不巳志在從夷狄矣故削三¶
<pb:KR1e0003_SBCK_015-3b>¶
國書蔡侯見其棄諸夏之惡也¶
十有一年春楚子伐麇夏叔彭生㑹&KR0051;郤缺于承匡秋曹伯來朝公¶
子遂如宋狄侵齊冬十月甲午叔孫得臣敗狄于鹹¶
左氏稱此長狄也而劉敞以爲非夫春秋正名之書其稱狄也或¶
曰狄或曰白狄或曰赤狄其稱戎也或曰戎或曰山戎或曰姜戎¶
或曰陸渾之戎不别其種&KR0011;書之于䇿後亦無所攷矣¶
十有二年春王正月郕伯來奔杞伯來朝二月庚子子叔&KR0078;卒夏楚¶
人圍巢秋滕子來朝秦伯使術來聘冬十有二月戊午&KR0051;人秦人戰¶
于河曲¶
秦伯親將&KR0051;上卿趙盾禦之其稱人何爲令狐之役故也秦納不¶
　正遂非積忿&KR0051;不謝秦濳師禦之是以&KR0064;兵連禍至此極也凢戰¶
皆以主人及客者處已之道寡怨之方王者之事其不書&KR0051;及何¶
　也前年秦師來伐&KR0051;不言戰者&KR0051;巳服矣故狄秦而免&KR0051;今又爲¶
　此役則秦曲甚矣故不以&KR0051;爲主惟動大衆從秦師不奉詞令以¶
<pb:KR1e0003_SBCK_015-4a>¶
止之也故貶而稱人此輕重之權衡也¶
季孫行父帥師城諸及鄆¶
十有三年春王正月夏五月壬午陳侯朔卒邾子蘧蒢卒自正月不¶
&KR0040;至于秋七月丗室屋壞¶
丗室魯公之廟也周公稱太廟魯公稱丗室羣公稱宮書丗室屋¶
壞譏乆不修也何以知乆乎自正月不&KR0040;則無壞道也不&KR0040;凢七¶
　月而先君之廟壞不恭甚矣凢此皆志文公怠慢不謹事宗廟以¶
致魯國衰削之由垂戒切矣¶
冬公如&KR0051;衛侯㑹公于沓狄侵衛十有二月己丑公及&KR0051;侯盟公還¶
自&KR0051;鄭伯㑹公于棐¶
十有四年春王正月公至自&KR0051;邾人伐我南鄙叔彭生帥師伐邾夏¶
五月乙亥齊侯潘卒六月公㑹宋公陳侯衛侯鄭伯許男曹伯&KR0051;趙¶
盾癸酉同盟于新城¶
　同盟于新城同外楚也其曰同者志諸侯同欲非強之也而宋公¶
<pb:KR1e0003_SBCK_015-4b>¶
陳侯鄭伯在焉則知楚次厥貉三國雖從誠有弗&KR0023;巳者削而不¶
書蓋恕之也蔡不與盟果有背華即夷之實矣夷攷&KR0051;楚行事未¶
有以大相逺也而春秋與奪如此者荆楚&KR0427;王&KR0002;與同好陵蔑中¶
華是將代宗周爲共主君臣之義滅矣可不謹乎¶
秋七月有星孛入于北斗¶
孛者惡氣所生闇亂不明之貌也入于北斗者斗有環域天之三¶
辰綱紀星也宋先代之後齊&KR0051;天子方伯中國紀綱彗者所以除¶
舊布新也禎祥妖孽隨其所感先事而著後三年宋弑昭公又二¶
年齊弑懿公又二年&KR0051;弑靈公此三君者皆違道失德而死于亂¶
符叔服之言天之示人顯矣史之有占明矣¶
公至自㑹&KR0051;人納捷菑于邾弗克納¶
邾文公元妃齊姜生定公二妃&KR0051;&KR0078;生捷菑文公卒邾人立定公¶
　捷菑奔&KR0051;趙盾以諸侯之師八百乗納捷菑于邾邾人辭曰齊出¶
　貜且長宣子曰非吾力不能納也義實不爾克也引師而去之故¶
<pb:KR1e0003_SBCK_015-5a>¶
君子善之而書曰弗克納也在易同人之九四曰乗其墉弗克攻¶
&KR0123;象曰乗其墉義弗克也其&KR0123;則困而反則也其趙盾之謂矣聖¶
人以改過爲大過而不改將丈過以遂非則有怙終之刑過而能¶
悔不貳過以逺罪則有遷善之美其曰弗克納見私欲不行可以¶
爲難矣然則何以稱人大夫而置諸侯非也聞義能徙故爲之諱¶
内以諱爲貶外以諱爲善¶
九月甲申公孫敖卒于齊齊公子商人弑其君舎¶
州吁弑君則以國氏商人獨稱公子何也以國氏者累及乎上稱¶
公子者誅止其身夫州吁寵愛有匹嫡奪正之漸莊公養成其惡¶
而莫之禁至於弑逆則有以致之也故曰以國氏者累及乎上按¶
左氏魯叔&KR0078;妃齊昭公生舎叔&KR0078;無寵舎無威商人心知其&KR0012;危¶
寡特可以取而代也於是驟施於國而多聚士然則商人弑逆出¶
於其身之所爲而非昭公有以致之也故曰稱公子者誅止其身¶
舎未踰年而成之爲君者穀梁子曰成舎之爲君所以重商人之¶
<pb:KR1e0003_SBCK_015-5b>¶
弑也¶
宋子哀來奔¶
　宋昭公無道髙哀爲蕭封人以爲卿不義宋公而出遂來奔書曰¶
　子哀貴之也易曰幾者動之微吉之先見者也君子見幾而作不¶
　俟終日宋子哀有焉昔微子去紂列於三仁之首子哀不立於危¶
　亂之邦而春秋書字謂能貴愛其身以存道也&KR0002;偷生僻禍而去¶
　國出奔亦何取之有¶
冬單伯如齊齊人執單伯¶
　齊君舎魯之甥也商人弑舎固忌魯矣魯使單伯如齊齊人意欲¶
　辱魯故執單伯并執子叔姬而誣之以罪不稱行人公羊所謂以¶
　已執之者也¶
齊人執子叔姬¶
　子叔&KR0078;者齊君舎之母也弑其君執其母皆商人所爲而以爲齊¶
　人執之何也商人弑君之罪巳顯而齊人黨賊之惡未彰商人驟¶
<pb:KR1e0003_SBCK_015-6a>¶
施於國而多聚士是以財誘齊國之人而濟其惡也齊人懷商人¶
之私惠忘君父之大倫弑其君而不能討執其母而莫之救則是¶
舉國之人皆有不赦之罪也假有人焉正色而立於朝誰敢致難¶
其君與執其母而不之顧乎故聖人書曰齊人執子叔姬所以窮¶
逆賊之黨與而治之也其討罪之旨嚴矣故曰春秋成而亂臣賊¶
子懼¶
十有五年春季孫行父如&KR0051;三月宋司馬華孫來盟¶
司馬主兵之官稱華孫者自督弑殤公諸侯受賂失賊不討使秉¶
宋政及其後丗繼掌兵權春秋之所禁者故傳載其承命亞旅之¶
　詞而經書曰宋司馬華孫來盟其曰華孫猶季孫叔孫仲叔臧孫¶
　之&KR0011;不書名者義不繫於名也不稱使以是專行爲無君矣孟子¶
　曰所謂故國非謂其有喬木有丗臣之謂也春秋此義其欲後丗¶
　以賢者之&KR0011;功臣之胄爲丗臣然後委之以政乎¶
夏曹伯來朝齊人歸公孫敖之䘮¶
<pb:KR1e0003_SBCK_015-6b>¶
公孫敖慶父之後行又醜矣出奔他國其卒與䘮歸皆書于䇿者¶
許翰以謂文伯惠叔二子之哀誠無巳也故魯人從其請國史記¶
其事仲尼因而不革者以敖著教也易曰有子考無咎周公命蔡¶
　仲曰尓尚蓋前人之愆¶
六月辛丑朔日有食之皷用牲于社單伯至自齊¶
單伯天子之命大夫也故逆王姬㑹伐宋使于齊皆書其字致而¶
　不名與意如舎異者無所書而不尊王命謹臣禮也¶
&KR0051;郤缺帥師伐蔡戊申入蔡秋齊人侵我西鄙季孫行父如&KR0051;冬十¶
有一月諸侯盟于扈¶
　盟于扈者&KR0051;侯宋公衛蔡陳鄭曹許八國之君也何以不序略之¶
　也春秋於夷狄君臣同詞而不分爵號&KR0003;者以爲略之也八國曷¶
　爲略之等於夷狄乎齊人弑君不能致討受賂而退奚以賢於狄¶
　矣不曰&KR0051;人㑹諸侯盟于扈而曰諸侯盟者分惡於諸侯也田&KR0106;¶
　弑其君孔子沐浴而朝告於哀公請討之弑君之賊夫人之所得¶
<pb:KR1e0003_SBCK_015-7a>¶
討也而況於諸侯乎況於鄰國乎略諸侯而不序以其欲討齊罪¶
而後不能也況於鄰壤初不與盟㑹者乎魯君之罪亦可知矣¶
十有二月齊人來歸子叔姬¶
不言齊子叔姬來歸而曰齊人來歸子叔&KR0078;者見子叔&KR0078;無罪齊¶
人自絕而歸之爾春秋深罪齊人以商人爲君而不知其惡故其¶
執其歸與弑其君商人皆稱齊人深責之也¶
齊侯侵我西鄙遂伐曹入其郛¶
十有六年春季孫行父㑹齊侯于陽穀齊侯弗及盟夏五月公四不¶
視朔¶
　天子班朔于諸侯諸侯每月奉以告廟出視朝政文公四不視朔¶
　公羊子以爲有疾也不言疾自是公無疾不視朔也此見聖人所¶
書之意&KR0002;後復視朔者必於此書公有疾與昭公如&KR0051;之事比矣¶
　文公厭政備見於經閏不告朔不視無&KR0040;不閔㑹同不與廟壞不¶
　修作主不時事神治民之怠也則其心放而不知求乆矣¶
<pb:KR1e0003_SBCK_015-7b>¶
六月戊辰公子遂及齊侯盟于郪丘秋八月辛未夫人姜氏薨毀泉¶
臺¶
先祖爲之非矣然臺之存毀非安危治亂之所係也雖勿居可也¶
　而必毀之是&KR0064;&KR0045;其失有輕先祖之心此履霜之漸弑父與君之¶
　萌春秋之所謹也故書¶
楚人秦人巴人滅庸¶
楚大饑戎與麇濮交伐之而庸人幸其弱帥羣蠻以叛楚此取滅¶
　之道也楚人謀徙於阪髙蔿賈曰不可我能往㓂亦能往不如伐¶
　庸亦見其謀國之善矣故列書三國而楚不稱師減楚之罪詞也¶
冬十有一月宋人弑其君杵臼¶
　此襄夫人使甸殺之也而書宋人者昭公無道國人之所欲弑也¶
　君無道而弑之可乎諸侯殺其大夫雖當於罪&KR0002;不歸諸司㓂猶¶
　有專殺之嫌以爲不臣矣泥於北面歸戴奉之以爲君也故曰人¶
　臣無將將而必誅昭公無道聖人以弑君之罪歸宋人者以明三¶
<pb:KR1e0003_SBCK_015-8a>¶
綱人道之大倫君臣之義不可廢也然則有土之君可以肆於民¶
上而無誅乎諸侯無道天子方伯在焉臣子國人其何居死於其¶
職而明於去就從違之義斯可矣蕩意諸亦死職春秋削之不得¶
班於孔父仇牧荀息何也三子閑其君而見殺春秋之所取也意¶
諸知國人將弑其君而不能止知昭公之將見殺而不能正坐待¶
其及而死之所謂匹夫匹婦自經於溝瀆而莫之知也奚得與死¶
於其職者比乎聖人所以獨取髙哀之去而書字以褒之也¶
十有七年春&KR0051;人衛人陳人鄭人伐宋¶
列國之卿其君所與共天位治天職者宋有弑君之亂欲行天討¶
　而伐宋乃其職也復不能討而成其亂是不足爲國卿失其職矣¶
故皆貶而稱人大夫帥師稱名氏賤者窮諸人其稱人賤之也田¶
　常弑簡公孔子請討曰以吾從大夫之後不敢不告也¶
夏四月癸亥葬我小君聲姜齊侯伐我西鄙六月癸未公及齊侯盟¶
于榖諸侯㑹于扈¶
<pb:KR1e0003_SBCK_015-8b>¶
宋昭公雖爲無道人臣將而必誅春秋正宋人爲弑君之罪所以¶
　明人道之大倫也故大夫無沐浴之請則貶而稱人諸侯無討賊¶
之功則略而不序不然是廢君臣之義人欲肆而天理滅矣故曰¶
春秋成而亂臣賊子懼¶
秋公至自穀冬公子遂如齊¶
十有八年春王二月丁丑公薨于臺下秦伯罃卒夏五月戊戍齊人¶
弑其君商人¶
按左氏齊懿公即位刖邴歜之父而使歜僕納閻職之妻而使職¶
驂乗二人者實弑懿公然則於法冝書曰盜而特變其詞以爲齊¶
人何也亂臣賊子之動於惡必有利其所爲而與之者人人不利¶
　其所爲而莫之與則&KR0012;危獨立無以濟其惡簒弑之謀熄矣惟利¶
　其所爲而與之者衆是以能濟其惡天下胥爲禽獸而莫之遏公¶
　子商人驟施於國而多聚士盡其家而貸於公有司是以財誘齊¶
　國之人也齊人貪公子一時之私施不顧君臣萬丗之大倫弑其¶
<pb:KR1e0003_SBCK_015-9a>¶
國君則靦面以爲之臣而不能討執其君母則拱手以聽其所爲¶
而不能救故於懿公見殺特不書盗反以弑君之罪歸諸齊人以¶
誅亂賊之黨弭篡弑之漸所謂拔本塞源懲禍亂之所由也故曰¶
春秋成而亂臣賊子懼¶
六月癸酉葬我君文公秋公子遂叔孫得臣如齊¶
使舉上客將稱元帥此春秋立丈之常體也其有變文書介副者¶
欲以起問者見事情也子赤夫人之子今卒于弑不著其實是爲¶
國諱惡無以傳信於將來而春秋之大義隱矣故上書大夫並使¶
　下書夫人歸于齊中曰子卒則見禍亂邪謀發於奉使之日而公¶
子遂弑立其君之罪著矣¶
冬十月子卒¶
諸侯在䘮稱子繼丗不忍當也旣葬不名終人子之事也踰年稱¶
君縁民臣之心也子卒何以不日遇弑不忍言也旣葬而不名不¶
名而遇弑者不日以見其弑子赤是也踰年而稱君稱君而遇弑¶
<pb:KR1e0003_SBCK_015-9b>¶
者不地以見其弑閔公是也何以知其賊乎上書大夫並使下書¶
　子卒夫人歸則知罪之在公子遂矣孫于邾出奔莒則知罪之在¶
夫人與慶父矣繼丗之恩終事之重情丈之節隱惡之禮記事之¶
　信誅亂臣討賊子之義亦備矣¶
夫人姜氏歸于齊¶
書夫人則知其正書姜氏則知其非見絕於先君書歸于齊則知¶
其無罪異於孫于邾者而魯國臣子殺嫡立庶敬嬴宣公不能事¶
主君存適母其罪不書而並見矣¶
季孫行父如齊莒弑其君庶其¶

