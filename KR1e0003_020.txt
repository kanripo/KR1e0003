# -*- mode: mandoku-view -*-
#+TITLE: 春秋正義
#+DATE: 2015-09-23 09:39:14
#+PROPERTY: JUAN 20
<pb:KR1e0003_SBCK_020-1a>¶
未聞䘮故淂以&KR0123;行礼而傳善之傳注下有至日誤　正義曰¶
長歷推之年正月庚戌朔其月无己亥圍宋彭城經在正月之下¶
傳文下有二月則己亥必是正月月不容誤知是日誤　注成十¶
至之宋正義曰公羊傳曰宋華元&KR0154;為与諸侯圍宋彭城为宋¶
誅也其為宋誅奈何魚石走之椘椘為之伐宋取彭城以封魚石¶
成十八年傳曰椘伐彭城納魚石焉以三百乗戍之而還西鉏吾¶
曰崇諸侯之姦而披其地不言取為椘邑而云披地長姦是左氏¶
之意亦為椘以彭城封魚石為国故注言封魚石也旣列為國非¶
&KR0167;宋地傳言追書是仲尼新意故云夫子治春秋追書繫之宋也¶
言追書者其地已非宋有追来使属宋耳非謂夫子在後追書前¶
亊若以追為在後追前則仲尼新意皆是追書前事非独此為追¶
書也　扵是至宋志　正義曰魚石旧是宋人今還取宋地以自¶
封若其不繫扵宋則成此魚石為一国之君夫子追繫扵宋乃有¶
二意扵是為宋討魚石冝繫扵宋且又不成此為叛人使淂取君¶
之邑以為一国之主有此二意故繫之扵宋謂之宋志者言宋人¶
<pb:KR1e0003_SBCK_020-1b>¶
志在攻取彭城故以魚石繫之扵宋成此宋人之志　注登成至¶
繫宋　正義曰豋成釈詁文不与其專邑叛君不与椘淂取邑封¶
人故使彭城還繫扵宋也釈例曰椘人棄君助臣取宋彭城以封叛¶
者削正興偽虽非&KR0167;宋地故追書繫宋不与椘之&KR0001;淂是其義也¶
言不登叛人則叛罪重矣不書魚石以彭城叛者孫林父&KR0005;戚而¶
出故淂書云孫林父入于戚以叛此則因椘之力取彭城与宋交¶
争非&KR0082;岀附他国故言&KR0167;入也若揔而言之俱是背叛扵君故云¶
不登叛人也　注称宋至宋志　正義曰此与隐元年謂之郑志¶
義㔟同也郑伯實不獲叚而經書克謂之郑志言郑伯志在扵殺¶
虽實不克叚而書之為克見郑伯之志也此彭城實非宋地而經¶
書為宋謂之宋志言宋人志在取之虽實非宋地而繫之扵宋成¶
宋人之志也夫子脩春秋而傳扵此二條特言謂之宋志謂之郑¶
志者夫子所脩春秋或襃或貶皆是夫子之志非取国人之心此宋¶
志郑志者以其虽是夫子所脩還取二国本志故也案下十年戍¶
郑虎牢傳云非郑地也言&KR0005;皈焉杜云繫之于郑以見晋志即此¶
<pb:KR1e0003_SBCK_020-2a>¶
&KR0011;也此二事傳例已明故彼不云謂之晋志也注彭城至略之¶
正義曰案荘八年郕降于斉師旣書扵經則知彭城之降亦合書¶
也今不書者但以其賤故略之也晋栾盈&KR0167;入于晋下云晋人殺¶
栾&KR0313;而書扵經此彭城降所以賤略不書者彼以殺之為重来告¶
故書此以降事為䡖故為賤略韓厥至其郛正義曰傳唯言¶
諸侯之師不見諸侯之国未知諸侯之師是何国师也扵是東諸¶
侯之師次于鄫以待晋師則次鄫之師皆不与伐郑此諸侯之師¶
其中必无斉魯曹邾&KR0142;也案上圍彭城除此五国以外猶有宋衛¶
莒滕薛下云晋侯衛侯次于戚以為之援則衛師&KR0025;伐明矣明年¶
戚之㑹知武子云&KR0364;薛小邾之不至皆斉故扵戚之㑹始怪滕薛¶
不来明此時伐郑滕薛在矣東諸侯皆次于鄫莒在斉魯之東若¶
其在此當与東人同次前圍彭城亦无小邾此時或无莒与小邾¶
耳諸侯之師當是宋衛&KR0364;薛也賈逵云韓厥荀偃帥諸侯之師¶
謂帥宋衛&KR0364;薛伐郑斉魯曹邾&KR0142;次于鄫故諸侯之師不序也入¶
郛不書者晋人先以郑罪令扵諸侯故書伐郑入郛旣敗郑不&KR0167;¶
<pb:KR1e0003_SBCK_020-2b>¶
告故不書注荀偃不書非元帥正義曰魯師出征並举諸&KR0005;¶
他国之師唯書元帥詳内略外春秋之常故杜为注&KR0167;時一言之¶
耳　注徒兵歩兵　正義曰論語云以吾從大夫之後不可徒行¶
徒猶空也謂无車空行也歩行謂之徒行故歩兵謂之徒兵也隐¶
四年傳云敗郑徒兵注云時郑不車&KR0062;則此亦然也　注扵是至¶
不書　正義曰献子先皈傳无其事正以不書侵楚侵陳知其必¶
先皈矣若献子&KR0025;師則書不待告以献子先皈晋不告魯故侵陳¶
椘皆不書也然不知献子何以先皈傳旣不言未測其故也今賛¶
云則先皈者以前年虗朾㑹献子先皈㑹葬今公虽即位年又幼¶
小君旣新立故献子先皈　二年注未与至經誤　正義曰睔¶
以成六年即位九年盟于蒲十五年于戚又七年椘子重伐郑諸¶
侯救郑而椘退同盟于馬&KR0092;諸侯虽不重序明亦与郑同盟則是¶
与成三同盟矣与其父盟扵法淂以名赴其子此云未与襄同盟¶
而是以名者言其甞与成同盟扵法得以名赴襄也此&KR0011;多矣注¶
皆云与其文同盟而己此注持言未与襄同盟者以此時郑旣&KR0025;¶
<pb:KR1e0003_SBCK_020-3a>¶
椘嫌其已背前盟不合更以名赴故明之也此經云六月庚辰郑¶
伯睔卒傳言七月庚辰郑伯睔卒經傳必有誤者杜以長歴校之¶
此年六月壬寅朔其月无庚辰七月壬申朔九日得庚辰則傳与¶
歴合知傳是而經誤也此經六月七月其文皆具所言誤者非徒¶
字誤而已乃是書經爲誤七月之事錯書以爲六月故長歴云書¶
扵六月經誤言元本書之誤非字誤也　注宋虽至衛上　正義¶
曰扵例&KR0005;卑師衆称師&KR0005;尊師少称&KR0005;此晋宋称師不書&KR0005;非卿¶
也衛寗殖書&KR0005;不称師師少也晋为兵主故當先書宋虽非卿以¶
師爲重故序寗殖之上注斉謚至葬速正義曰謚法執心克¶
荘曰斉是斉爲誤也葬而举謚礼之常也此特云斉謚者以謚斉¶
者少且斉同字夫人斉女嫌斉非謚晋大子申生之母称斉姜¶
者斉女姓姜氏彼斉非謚故此須明之　遂城虎牢正義曰¶
虎牢是郑旧邑此時属晋而不繫晋者荘三十二年注云大都以¶
名通者則不繫国此以名通故不繫晋也十年戍郑虎牢繫扵郑¶
者傳曰非郑地也言&KR0005;皈焉彼爲&KR0005;皈郑而繫之郑也或當虎牢¶
<pb:KR1e0003_SBCK_020-3b>¶
虽已属晋晋人新淂不为已有故不繫晋也　傳馬牛皆百匹¶
正義曰司馬法丘出馬一匹牛三頭則牛當称頭而亦云匹者因¶
馬而名牛曰匹并言之耳經傳之文此&KR0011;多矣易繫辞云潤之以¶
風雨論語云沽酒市脯不食玉藻云大夫不淂造車馬皆&KR0025;一而¶
省文也　注檟梓之属　正義曰釈木云槐小葉曰檟郭璞曰槐¶
當爲楸楸細葉者爲檟又云大而皵楸小而皵檟燓光云大老也¶
皵棤皮也皮老而麤棤者爲楸小少也少而麤棤者为檟又云椅¶
梓郭璞曰即楸也如彼所云楸梓皆檟之小别故云梓之属也¶
注櫬棺至送終　正義曰以論死者言櫬知櫬是棺也四年注云¶
櫬親身棺也以親近其身故以櫬为名焉礼記檀弓曰天子之棺¶
四重水兕革棺一杝棺一梓棺二郑玄云杝椵也所謂椑棺也梓¶
棺二所謂属与大棺也記文&KR0025;内向外水兕革棺最近尸也次椑¶
以椵为之次属与大棺乃以梓为之檀弓又云君即位而为椑郑¶
玄云椑謂杝棺親尸者椑坚著之言也天子椑内又有水兕革棺¶
䘮大記云君大棺八寸属六寸椑四寸如彼記文諸侯之棺三重¶
<pb:KR1e0003_SBCK_020-4a>¶
親身之棺名之為椑椑即櫬是也其椑用椵為之属与大棺乃用¶
梓耳此以梓為櫬者名之曰櫬其内必无棺也擇櫝為櫬其櫬必¶
用梓也記唯言即位为椑不言椑所用木郑玄據天子之棺其椑¶
用杝即云椑謂杝棺也天子之椑自用杝則諸侯不必然拠此傳¶
文諸侯之椑必用梓也頌琴者詩為樂章琴瑟必以歌詩詩有雅¶
頌故以頌为琴名猶如言雅琴也櫬琴同文知皆&KR0082;以送終也¶
詩曰至哲矣　正義曰詩大雅抑之篇也其惟有知之人告之以¶
善言則順&KR0025;之為羙德之行矣言之者行事无有不順&KR0025;者今季¶
孫逆之扵是為不知矣哲知釋言文也　注襄公之妣　正義¶
曰曲礼曰生曰父曰母死曰考曰妣襄公是成公之妾定姒所生¶
斉姜是其適母故曰君之妣也　詩曰至孔偕　正義曰詩周頌豊¶
年之篇也豐有之年多稻多黍釀之为酒为醴以進与祖妣以洽¶
百種之礼為烝甞之祭&KR0017;神享之則下与福祐甚周偏言今事妣¶
失礼神&KR0005;不福祐之也烝進&KR0140;与皆釈詁文偕訓为俱俱亦徧之¶
義也釋言云孔甚也　注宗婦至非礼　正義曰諸姜同姓之女¶
<pb:KR1e0003_SBCK_020-4b>¶
也宗婦同姓之婦也夫人斉姜是斉国之女故使其宗親之婦女¶
来㑹葬也斉为姜姓歷丗多矣不可姜姓之女姜姓之婦令其皆¶
来魯国荘二十四年大夫宗婦覿用幣者宗婦是同姓大夫之婦¶
知此宗婦亦是同姓大夫之婦然則諸姜是斉同姓之女嫁与斉¶
大夫之为妻者也礼記檀弓云婦人不越疆而弔人是越疆送葬¶
非礼也　召莱子萊子不㑹正義曰丗族譜不知萊国之姓斉¶
侯召萊子者不為其姓姜也以其比隣小国意&KR0092;蔑之故召之&KR0082;¶
使&KR0025;送諸姜宗婦来向魯耳萊子以其輕侮故不肯㑹集矢至¶
三子　正義曰&KR0003;文云鳥之短尾者揔名為隹隹在木上為集集¶
是鳥止之名矢有羽似鳥故亦称集也椘君被射目者非是为異人¶
也任此患者为寡人也今若背之棄其助郑之力与盟誓之言他人¶
其誰肯親我乎免寡人此棄力背言之責唯二三子耳子罕當¶
国　正義曰礼君薨聴扵冢宰不須攝行君事此令子罕當国者¶
郑国間扵晋椘国家多難䘮伐之際或致傾危蓋成公顧命使之¶
當国非常法也子駟爲政已是正卿知當国者為攝君事矣沈氏¶
<pb:KR1e0003_SBCK_020-5a>¶
云魯襄四&KR0010;国家无虞今僖公年虽長大為偪扵晋椘故令子罕¶
當国也官命未改正義曰先君旣葬嗣君正位乃淂建官命臣¶
十六年晋侯改服脩官是其事也先君未葬皆因旧事不淂建官¶
命臣故云官命未改庶事悉皆未改不可即違先君言此者不用¶
従晋之意故也　注元年至武子正義曰元年伐郑次于鄫唯¶
有韓厥荀偃扵時武子未必在軍當是此㑹始告之耳○三年注¶
晋侯至于外　正義曰文三年公如晋公及晋侯盟盟不書地在¶
晋都也此時晋侯出其国都与公盟于長樗蓋近城之地盟訖還¶
入扵晋故公皈書曰公至自晋也文三年盟于晋都此盟出城外¶
者出与不出皆由晋侯意耳此或是悼公謙以待人不敢使国君¶
就已出盟于外若似相就然故出城也　注不以至非㑹正義¶
曰假令公朝扵晋更与晋侯餘処别㑹即&KR0025;㑹所而皈亦淂書曰¶
公至自晋何則一行而有二事者或以始致或以終致出自當时¶
之意書其所告之事而已所吿先後无定例也但此盟于長樗晋¶
侯为盟之故暫出城耳本非刻期聚㑹之処唯淂以自晋告廟不¶
<pb:KR1e0003_SBCK_020-5b>¶
淂以長樗告也注言本非㑹解其必不淂以長樗致之意也¶
注雞澤至无譏　正義曰諸侯不淂盟天子之臣天子之臣不淂¶
与諸侯聚盟盟則加以貶責僖二十九年翟泉之盟貶王子虎称¶
人是其事也僖八年洮之盟王人在列傳曰謀王室也諸侯共謀¶
王室不譏王人在盟是由襄王新立命遣与盟故耳此盟單子在¶
列扵經亦无譏文灵王以徃年新立明是王新即位使王官之伯¶
出与諸侯結盟以安王室故无所譏与洮之盟同也釈例曰未有¶
臣而盟君臣而盟君是子可盟父故春秋王丗子以下㑹諸侯者¶
皆同㑹而不同盟洮之盟王室有子帶之難襄王懼不淂立告難¶
于斉遣王人与諸侯盟故傳釈之曰謀王室以明王&KR0217;其来盟非¶
諸侯所敢与也踐土之盟王子虎臨諸侯而不与同歃故經但列¶
諸侯而傳具載其實此實聖䝨之垂意以爲&KR0005;来之永法也一年¶
之間諸侯輯睦翼戴天子而翟泉之盟子虎在列君子以为非天¶
子之命虧上下常節故不存魯侯而人子虎以示篤戒也今雞沢¶
之會單子与盟亦王所命也杜言王使盟者傳无其文正以經无¶
<pb:KR1e0003_SBCK_020-6a>¶
貶責知是命使盟也　注陳疾至如㑹　正義曰凡盟主召其同¶
好之国刻期而与結盟来不及期則加貶責他国後期則没其国¶
而不序扵列魯君後期則揔称諸侯不&KR0167;国别歴序文七年公㑹¶
諸侯晋大夫盟于扈是也僖二十八年踐土之盟陳侯如㑹此&KR0061;¶
僑如㑹皆本非同好慕義而来喜其来而不責其晚故言陳疾椘政¶
而来属晋本非召㑹而&KR0061;僑自来故言如㑹解其後至特書而不¶
貶之意也七年郑伯髠頑如㑹自是被召而来其人未見諸侯在¶
道而卒故書如㑹為卒張本与此異也　注諸侯至經誤　正義¶
曰諸侯盟㑹歴序国君其下云某人某人皆是大夫也若卿来則¶
書卿名氏文十四年公㑹宋公陳侯衛侯郑伯許男曹伯晋趙盾¶
于新城如此之&KR0011;其事多矣此&KR0061;僑来若及盟即序扵列當在丗¶
子光下今諸侯旣盟&KR0061;僑乃至不可特為&KR0061;僑更&KR0167;重盟若其不¶
与之盟則又逆陳来意以&KR0061;僑是大夫故使大夫盟之若其陳侯¶
自来諸侯虽則盟訖亦當更与之盟不淂使大夫也凡諸侯盟㑹¶
皆先目後凡上文雞沢之㑹旣以具序諸侯此揔言諸侯大夫則¶
<pb:KR1e0003_SBCK_020-6b>¶
雞澤諸侯&KR0085;以明矣故不&KR0167;具序諸国&KR0025;省文耳諸侯大夫旣以¶
揔書而獨見叔孫豹者經拠魯史魯史所記詳内略外僖十五年¶
牡丘之盟下公孫敖帥師及諸侯之大夫救徐獨書魯臣亦此&KR0011;¶
也言諸侯之大夫其内可以兼&KR0061;僑而殊&KR0061;僑言及陳&KR0061;僑盟者¶
明此諸侯之大夫所以为此盟者止爲盟陳&KR0061;僑耳且上文雞澤¶
之㑹其内未有陳侯直言諸侯之大夫則不淂包陳&KR0061;僑故殊之¶
也　傳注組甲至練&KR0129;　正義曰賈逵云組甲以組綴甲車士服¶
之被練帛也以帛綴甲歩卒服之凡甲所以為固者以盈竅也帛¶
盈竅而任力者半卑者所服組盈竅而尽任力尊者所服馬融云¶
組甲以組為甲裏公族所服被練以練为甲裏卑者所服然則甲¶
貴牢固組練俱用絲也練若不固冝皆用組何當造不牢之甲而¶
令歩卒服之豈&KR0082;其被傷故使甲不牢也若練以綴甲何以謂之¶
被也又組是絛繩不可以为衣服安淂以為甲裏杜言組甲&KR0238;甲¶
成組文今時&KR0238;甲有為文者被練文不言甲必非甲名被是被覆¶
衣着之名故以为練&KR0129;&KR0013;扵身上虽並无明證而杜要愜人情¶
<pb:KR1e0003_SBCK_020-7a>¶
注當時君子　正義曰傳言君子多矣独此言當時君子者諸言¶
君子論議徃事多是丘明自言託之君子此傳君子謂子重亡多¶
扵獲椘人以君子之言咎責子重不淂为後丗君子故云當時君¶
子　注稽首首至地　正義曰周礼九拜一曰稽首諸侯亊天子¶
之礼也　盟扵耏外　正義曰此是士匄適斉斉侯与盟其盟不¶
离城之左右若是地名山名不淂有外内之異爾雅云厓内為隩¶
外為隈李廵曰厓内匠水為隩外為隈孫炎曰内曲裏也外曲表¶
也是水有内外之異知此耏為水名其水蓋曲而近城故称耏外¶
讎也　正義曰讎者相負挾怨之名奚負狐狐負奚皆謂之讎此¶
是奚負狐也不是举之以觧怨故下云称其讎不為謟也　称其¶
至为黨　正義曰設令他人称其讎則謟以求媚也其子則心在¶
親比也举其偏則情相阿黨也今祁奚以其人實善故举薦之人¶
見彼善知奚不謟不比不黨也謟者阿順曲&KR0025;以求彼意故以¶
謟為媚媚爱也言爲謟以求爱也偏者半廂之名故傳多云東偏¶
西偏軍師属已分之别行謂之偏师傳云彘子以偏師䧟是偏為¶
<pb:KR1e0003_SBCK_020-7b>¶
廂属之名也祁奚為中軍尉羊舌職佐之職属祈奚&KR0167;举其于是¶
举其偏属也　建一官而三物成　正義曰尉佐同掌一事故为¶
建一官也三事成者成其得举淂位淂官也官位一也変文相辟¶
耳服虔云所举三䝨各能成其職事案解狐淂举而死身未居職¶
何成事之有詩云至似之　正義曰此小雅裳裳者華之篇也¶
其卒章云右之右之君子有之維其有之是以似之　侵&KR0082;扵小¶
国　正義曰多有所&KR0082;求索无厭侵害小国故小国怨也　魏絳¶
戮其僕正義曰以車乱行是御者之罪故戮其僕也周礼司寇¶
之属有掌戮之官郑玄云戮猶辱也旣斬殺又辱之其職云掌斬¶
殺賊諜而膊之凡殺其親者焚之殺王之親者辜之殺人者踣諸¶
市肆之三日郑玄云膊謂去衣磔之焚燒也&KR0499;謂磔之踣僵尸也¶
肆猶申也陳也彼膊焚辜肆皆謂陳以示人然則此言戮者非徒¶
殺之而己乃殺之以徇諸軍昭四年椘戮慶封負之斧鉞以徇扵¶
諸侯先徇乃殺之也成二年韓献子旣斬人郤子使速以徇是殺¶
之而後徇也此戮即彼徇之謂也文十年椘申舟抶宋公之僕以¶
<pb:KR1e0003_SBCK_020-8a>¶
徇或曰国君不可戮也彼抶以徇亦称爲戮下云至扵用&KR0207;當是¶
殺之乃以徇也　事君至逃刑　正義曰此言絳之宿心旧行耳¶
非独爲此事而言也服虔云謂敢斬掦干之僕是不辟獲死之難然¶
則斬僕依軍法也豈是絳之罪而淂謂之有罪不逃刑乎不逃不¶
辟此事自亦是矣要本其宿心非是專爲此事耳　&KR0005;伏劒¶
正義曰謂仰劔刃身伏其上而取死　臣聞至用&KR0207;　正義曰¶
臣聞師旅兵衆順&KR0025;上命莫敢違逆是爲威武此拠在軍之衆也¶
軍旅之事守官行法&KR0082;討罪人虽有死難不敢辟死犯違注令而¶
從舎罪人是爲共敬也君命旣合諸侯臣豈敢畏懼死罪放舎罪¶
人不爲共敬也今君之師衆違命乱行旣已不武謂&KR0045;干也執事¶
之臣畏懼其死罪不戮罪人是爲不敬魏絳自謂也不武不敬罪¶
莫大焉是&KR0045;干与已皆有大罪臣若不討非直有死罪&KR0045;干亦合¶
有死罪臣懼身之死罪連及掦干是臣罪更重无所逃辟重罪也¶
不能以礼漸致教訓至扵用鉞以斬其僕是臣之罪重也　与之¶
礼食正義曰与之礼食者若公食大夫礼以大夫为賔公親爲¶
<pb:KR1e0003_SBCK_020-8b>¶
之恃設礼食　使佐新軍正義曰服虔云扵是魏頡卒矣使趙¶
武&KR0005;新軍代魏頡升魏絳佐新軍代趙武也世族譜魏顆魏絳俱¶
是魏犫之子顆長生頡則絳是頡之叔父顆别爲令狐氏絳爲魏¶
氏蓋顆長而庻絳幼而適故也魏丗家武子生悼子悼子生絳則¶
絳是犫孫計其年丗孫応是也先儒悉皆不然未知何故〇四年¶
注成公至杞姓　正義曰二年斉姜薨葬者是成公夫人故此爲成¶
公之妾也拠傳匠慶之言知是襄公之母以子旣爲君故淂称夫¶
人而言薨也扵時諸国杞鄫之徒皆姒姓拠大者言之故云姒杞¶
姓疑是杞女而未審故也　注定謚至葬速　正義曰謚法純行¶
不爽曰定旧說妾子为君其母不淂成爲夫人故杜詳言之扵例¶
赴同称薨也祔姑称小君也反哭成喪書葬也今定姒三礼皆具¶
薨葬備文皆以正夫人之礼者由母以子貴故也釈例曰凡妾子¶
爲君其母猶爲夫人虽先君不命其母以子貴其適夫人薨則¶
尊淂加扵臣子而内外之礼皆如夫人矣故姒氏之䘮責以小君¶
不成成風之䘮王使来㑹葬傳曰礼也夫人姒氏薨葬皆以礼備爲¶
<pb:KR1e0003_SBCK_020-9a>¶
文明季文子虽議&KR0025;略賤聞匠慶之言懼而備礼殯葬无闕也礼¶
公子為其母練冠縓縁旣葬除之及其嗣位为君非&KR0167;公子適母¶
薨則申其母尊而先儒同之公子亦謬矣是杜言妾母淂为夫人¶
之意也季孫&KR0004;議&KR0082;不成定姒之䘮匠慶以君長懼之乃略取季¶
孫之木君子謂之多行无礼必自及也則季孫&KR0004;議是无礼也旣¶
季孫議为无礼明知扵礼淂成是知妾母成尊是为正法但尊无¶
二上適母若在君尚不淂尽礼扵其母臣民豈淂以夫人之礼事¶
之哉適母旣薨則君淂尽礼君旣尽夫人之礼事其母臣民豈¶
淂以妾意遇之哉故適母薨則妾母尊也哀姜旣薨成風乃正¶
出姜旣出敬嬴乃正斉姜旣薨定似乃正襄公一卋无娶夫人之¶
文故斉皈淂正也郑玄以为正夫人有以罪廢妾母淂成為夫人¶
也哀姜虽被斉殺僖公請而葬之案經薨葬備文安淂以罪黜也¶
又斉姜非以罪黜定姒薨葬成尊成風定姒並无譏文知其法淂¶
成也　傳注軍礼不伐䘮　正義曰十九年晋士匄侵斉至穀聞¶
斉侯卒乃還傳曰聞䘮而還礼也是軍礼不伐䘮　金奏至三拜¶
<pb:KR1e0003_SBCK_020-9b>¶
正義曰奏謂作樂也作樂先擊鐘鐘是金也故称金奏周礼鐘師¶
掌金奏郑玄云金奏撃金以爲奏樂之節金謂鐘及鑮也又燕¶
礼注云以鐘鑮播之鼓磬應之所謂金奏也此晋人作樂先&KR0084;肆¶
夏肆夏是作樂之&KR0004;故於肆夏先言金奏也次工&KR0084;文王樂已先¶
作非&KR0167;以金为始故言工&KR0084;也扵文王己言工&KR0084;鹿鳴又略不言¶
工互見以從省耳其實金奏肆夏亦是工人&KR0084;之工&KR0084;文王擊¶
金仍亦不息其&KR0084;鹿鳴亦是工&KR0084;之耳　注肆夏至夏曲　正義¶
曰周礼鐘師凡樂事以鐘鼓奏九夏王夏肆夏昭夏納夏章夏¶
斉夏族夏陔夏驁夏言以鐘鼓奏之也又以文王&KR0011;之如是樂曲¶
名也杜子春云王出入奏王夏尸出入奏肆夏牲出入奏昭夏四¶
方賔来奏納夏臣有㓛奏章夏夫人祭奏斉夏族人侍奏族夏¶
賔醉而出奏陔夏公出入奏驁夏定本納夏为夏納此傳直言之¶
三不辨其三之名魯語同&KR0003;此事而云金奏肆夏繁遏渠天子所¶
以享元侯也文王大明緜則兩君相見之樂也文王之三尽文王¶
大明緜以文王爲首并取其次二篇以爲三則知肆夏之三以肆夏¶
<pb:KR1e0003_SBCK_020-10a>¶
爲首亦并取其次二夏以爲三也且下云三夏天子所以享元侯¶
也三者皆名爲夏知是其次二夏并肆夏爲三也周礼謂之肆昭¶
納魯語謂之繁遏渠故杜以爲每夏而有二名肆夏一名樊韶夏¶
一名遏納夏一名渠先儒所&KR0003;義多不同周礼注載杜子春云肆夏¶
与文王鹿鳴俱称三謂其三章也以此知肆夏詩也吕叔玉云肆¶
夏繁遏渠皆周頌也肆夏時邁也繁遏執竸也渠思文也肆遂¶
也夏大也言遂扵大位謂王位也故時邁曰肆于時夏允王保之¶
繁多也遏止也言福禄止扵周之多也故執競曰降福穰穰降福¶
簡簡福禄来反渠大也言以后稷配天王道之大也故思文曰思¶
文后稷克配彼天郑玄云以文王鹿鳴言之則九夏皆詩篇名頌¶
之族也此歌之大者載在樂章樂崩亦&KR0025;而亡是以頌不能具数¶
家之說各以意言經典散亡无以取正刘炫云杜为此觧頗允三¶
夏之名而分字配篇不甚愜當何則文王之三即文王是其一大¶
明緜是其二鹿鳴之三則鹿鳴是其一四牡皇皇者華是其二然則肆¶
夏之三亦當肆夏是其一樊遏渠是其二安淂&KR0167;以樊爲肆夏¶
<pb:KR1e0003_SBCK_020-10b>¶
之别名也若樊即是肆夏何須重举三名虽恥習前蹤亦未踰先¶
哲今刪定知不然者以此文云肆夏之三是自肆夏以下有三故¶
為韶夏納夏凡為三夏但以三夏各有别名故国語謂之繁遏渠¶
是一字以當一夏若国語直云金奏繁遏渠則三夏之名没而不¶
顕故扵繁字之上特以肆夏冠之云肆夏繁焚旣是肆夏明遏¶
是韶夏渠是納夏也国語举其難明以會左氏三夏之義刘不曉¶
杜之深意遂&KR0082;妄從先儒先儒之&KR0003;何所馮準先儒以樊遏二字¶
共為執竸以渠之一字独為思文分字旣无定限文句多少任意¶
則杜以樊共肆夏為句何為不可刘君乃与奪恣情不顧曲直妄¶
規杜過扵義深非也　注行人通使之官　正義曰周礼大行人¶
掌大賔之礼大客之儀小行人掌使適四方恊賔客之礼諸侯行¶
人當亦通掌此事故為通使之官也此言韓献子行人问魯語¶
云晋侯使行人问者彼孔晁注云韓献子白晋侯使行人问也¶
注元侯牧伯　正義曰周礼大宗伯云八命作牧九命作伯郑玄¶
云牧謂侯伯有功徳者加命淂專佂伐扵諸侯也伯謂上公有㓛¶
<pb:KR1e0003_SBCK_020-11a>¶
徳者加命為二伯淂征五侯九伯者也郑司農云牧一州之牧也¶
伯長諸侯為方伯也然则牧是州長伯是二伯虽命数不同俱是¶
諸侯之長也元長也謂之長侯明是牧伯　注及与至相樂¶
正義曰及与也釈詁文言不敢与在其間而聞之魯語并陳两事¶
乃揔云皆昭令徳以合好非使臣之所敢聞彼俱不敢聞此分之¶
為等級耳詩序文王言文王受命作周大明言文王有明德故天¶
復命武王伐紂緜言文王之興本由大王是文王之三皆称文王之德¶
能受天命造立周国故諸侯會同歌此以相燕樂也朝而設享是亦二君¶
聚會故以㑹同言之肆夏旣亡不知其篇之義故唯取詩意以觧¶
文王鹿鳴耳詩是樂章樂&KR0084;詩篇垩王因其尊卑定其差䓁詩¶
有四始風也小雅也大雅也頌也郑玄以肆夏為頌之族&KR0011;其差¶
与頌同矣天子享元侯&KR0084;肆夏则扵其餘諸侯不淂用肆夏矣當歌文¶
王与两君相見同也然则两元侯相見与天子享之礼同亦歌肆¶
夏之&KR0011;仲尼燕居两君相見升歌清廟謂元侯也不歌肆夏辟天¶
子也諸侯来朝乃&KR0084;文王遣臣来聘必不淂同矣當歌鹿鳴也傳¶
<pb:KR1e0003_SBCK_020-11b>¶
言文王两君相見之樂則其臣来聘不淂与其君同亦當歌鹿鳴¶
也燕礼虽以己臣為主兼燕四方之賔其樂歌鹿鳴是其定差也¶
燕礼升歌訖乃為笙歌三篇堂下吹笙以播詩也笙&KR0084;訖乃為¶
間歌六篇堂上歌一篇堂下吹一篇相間代也故燕礼云乃間歌¶
魚麗笙由庚歌南有嘉魚笙崇丘&KR0084;南山有臺笙由儀是也間歌¶
訖遂合郷樂周南関雎葛覃卷耳召南鵲巢采蘩采蘋合樂謂¶
堂上堂下合作樂也郷樂者風詩也燕礼歌小雅而合郷樂以合¶
卑扵歌一等則知諸所歇者其合樂用詩皆卑扵升&KR0084;一等故郑¶
玄詩譜云天子享元侯&KR0084;肆夏合文王扵諸侯&KR0084;文王合鹿鳴諸¶
侯扵隣国之君与天子扵諸侯同天子諸侯燕其群臣及聘問之¶
賔皆&KR0084;鹿鳴合郷樂笙間所用則郑玄云未聞也燕礼升&KR0084;小雅¶
笙&KR0084;間&KR0084;亦用小雅則笙間用詩与升&KR0084;差同而云未聞者升歌¶
合樂其用風雅皆用發首二篇笙用南陔間用魚麗不&KR0167;更用其¶
首篇未聞者未知其用何篇也此傳言三夏天子所以享元侯則¶
文王两君相見之樂亦謂享也虽不言燕燕亦當然此傳晋侯享¶
<pb:KR1e0003_SBCK_020-12a>¶
穆叔為歌鹿鳴穆叔以已所當淂三拜而受燕礼也工&KR0084;鹿鳴則¶
是享燕同樂明享之与燕用樂各自同矣若然肆夏之為樂章樂¶
之最尊者两君相見猶尚不淂用之而燕礼者諸侯燕己群臣之¶
礼而記云若以樂納賔則賔及庭奏肆夏郑玄云卿大夫有王事¶
之労者則奏此樂所以淂用之者彼謂納賔之樂郊特牲云賔入¶
大門而奏肆夏示易以敬也郑玄云賔朝聘者是朝賔聘客俱¶
淂用之与此升歌異也　注晋以至魯君　正義曰詩序言鹿鳴¶
燕群臣嘉賔正謂燕已之臣以已臣為嘉賔耳叔孫以晋&KR0084;此篇¶
者以己為嘉賔故拜受之也燕礼記云若与四方之賔燕則公迎¶
之于大門内郑玄云四方之賔謂来聘者也是燕聘客唯君迎為¶
異餘悉与己臣同也　注詩言至労之　正義曰詩序曰四牡労¶
使臣之来謂遣臣出使来皈乃労之也叔孫以晋&KR0084;此篇労己来¶
聘故重拜受之也魯語云四牡君之所以章臣之覲也敢不拜章¶
注皇皇至四事　正義曰此詩本意文王教出使之臣使逺而有¶
光華又當諮問善道扵忠信之人今晋君&KR0084;此以寵穆叔穆叔執¶
<pb:KR1e0003_SBCK_020-12b>¶
謙以為晋侯所教故云君教使臣下云臣獲五善敢不重拜与詩¶
本意異也忠信為周魯語文也爰扵也若遇忠信之人扵是訪問¶
詢度諏謀等四事也魯語云皇皇者花君教使臣曰每懐靡及諏¶
謀度詢必咨扵周敢不拜教　咨親至為謀　正義曰魯語言此¶
四事唯咨親为詢与此文同其餘咨材為諏咨事為謀皆義为度¶
三者与此皆異韋昭改&KR0025;此傳注云材當为事事當為難孔晁注¶
云材謂政幹也　臣獲五善正義曰教之咨人即淂一善故并¶
咨為五魯語云君貺使臣以大礼重之以六德孔晁云旣有五善¶
又自謂无及成為六德言自謂知所无及懐謙以問知者此亦即¶
是一德故為六德也皆是受君之教乃知如此亦是君之所賜故¶
云&KR1203;獲也注櫬親至反哭　正義曰櫬者親身之棺&KR0004;死即當¶
有之&KR0005;葬以殯過廟葬訖乃為虞祭今定姒&KR0004;薨匠慶以君長懼¶
之乃始作櫬知此是季孫以定姒本賤素无器備議其丧制&KR0082;如¶
此耳非是絡久遂无之也檀弓曰君即位而為椑夫人尊与君同¶
亦當生已有櫬今議&KR0082;不為是素无器備故始議之也檀弓又曰¶
<pb:KR1e0003_SBCK_020-13a>¶
䘮之朝也順死者之孝心也其哀离其室也故至扵祖考之廟而後¶
行殷朝而殯扵祖周朝而遂葬士䘮礼朝而遂葬与記正同知周¶
法不殯于廟而此及僖八年傳皆云不殯于廟以為非礼知其&KR0005;¶
葬之时不以殯過廟耳非是殯尸扵廟中也葬訖日中反虞扵正¶
寢謂之反哭今&KR0082;不虞者&KR0082;不为反哭也　注蒲圃至為櫬¶
正義曰詩云九月築埸圃毛傳云春夏为圃秋冬為埸樹菜&KR0188;為¶
圃治禾&KR0112;為埸埸圃同地耳故杜以埸明圃圃名蒲也檟是为櫬¶
之木知季孫樹之&KR0082;自為櫬也　季孫至謂乎　正義曰不以道¶
取為略今律略人略賣人是也季孫言略令匠慶略他木也官非¶
无木可用意&KR0082;不成其䘮請木不順其意怒慶此請令略木为之¶
也匠慶又忿季孫未必无木可故取季孫之檟其意言遣我略用¶
人我止略女季孫令之为略匠慶奉命而略虽自&KR0013;略不淂止之¶
季孫此議自是无礼也被匠慶略木是自及也君子言古之志記¶
所謂多行无礼必自及者其季孫之謂乎而釈例論此云議&KR0025;略¶
賤彼目是觧正義之語与此不以道取为略别也　注禦上至異文¶
<pb:KR1e0003_SBCK_020-13b>¶
正義曰止寇謂之禦御即禦也故訓为止季孫本議&KR0082;无櫬不虞¶
今傳唯言取木為櫬而已尚不知淂殯廟虞祭以否不虞即是不¶
反哭不反哭則不淂書葬今定姒薨葬備文則因匠慶之言遂淂¶
每事成礼是故經无異文　注鄫小至鄫縣　正義曰附庸附大¶
国耳鄫乃子爵而&KR0082;淂属魯者春秋之丗小国不能自通多附扵¶
大国二十七年斉人請邾宋人請滕邾滕猶尚附人況鄫又小也故¶
杜譬之如須句顓&KR0119;之比須句亦子爵使助魯出貢賦耳時公年¶
七&KR0010;未能自謀蓋國内共為此計使相者代公言之　注晋官徵¶
發之命正義曰二年郑子駟以君&KR0004;䘮云官命未改此魯以国¶
小賦重恐失官命二者官命虽同而主意有異故杜彼以未葬觧¶
之此以徵發解之&KR0026;文為&KR0003;　注夏訓至之號　正義曰夏書五¶
子之&KR0084;云太康尸位以逸豫畋于有洛之表十甸弗反有窮后羿¶
因民弗忍距于河厥第五人御其母以&KR0025;五子咸怨述大禹之戒¶
以作&KR0084;其一曰皇祖有訓是大禹立言以訓後故傳謂此書为夏¶
訓也羿居窮石之地故以窮為国号以有配之猶言有周有夏也¶
<pb:KR1e0003_SBCK_020-14a>¶
后君也窮国之君曰羿羿是有窮君之号　注禹孫至国名¶
正義曰夏本紀禹生啓啓生太康是禹孫也為羿所距書序云太¶
康失&KR0022;是为滛放失国也本紀又云太康崩弟仲康立尚書胤征¶
云惟仲康肈位四海孔安国云羿廢太康而立其弟仲康為天子¶
則仲康羿之所立但羿握其&KR0096;仲康不能除去之耳哀元年傳称¶
有過澆殺斟&KR0517;以滅后相相依斟&KR0517;故澆㓕之是相立为天子乃¶
出依斟&KR0517;則相之立也蓋亦羿立之矣此傳言羿代夏政云不修¶
民事寒浞殺羿言取其国家則羿必自立為天子也當是逐出后¶
相羿乃自立相依斟灌斟尋夏祚猶尚未滅蓋与羿並称王也及寒¶
浞殺羿因羿室而生澆澆己長大自能用师始滅后相相死之後¶
始生少康少康生杼杼又年長己堪誘豷方始滅浞而立少康計¶
太康失&KR0022;及少康紹国向有百載乃滅有窮拠此傳文夏乱甚矣¶
而夏本紀云仲康崩子相立相崩子少康立都不言羿&KR0025;之事是¶
馬迁&KR0003;之踈也　注羿善射正義曰尚書云太康尸位以逸豫¶
有窮后羿因民弗忍距于河孔安国云羿諸侯名杜云有窮君之¶
<pb:KR1e0003_SBCK_020-14b>¶
号則与孔不同也羿善射論語文也&KR0003;文云羿帝嚳射官也賈逵¶
云羿之先祖卋為先王射官故帝嚳賜賜羿弓矢使司射淮南子¶
云尭時十日並出尭使羿射九日而落之楚辞天问云羿弹日烏焉¶
解羽皈蔵易亦云羿弹十日也言虽不經難以取信要言喾時有¶
羿堯時亦有羿則羿是善射之号非復人之名字信如彼言则不¶
知此羿名为何也　伯明后寒棄之　正義曰寒是国名伯明寒¶
君之名也后君也伯明君此寒国之时而棄不収采也　注夷氏¶
正義曰此傳再言夷羿故以夷为氏也　家衆殺而亨之　正義¶
曰家衆謂羿之家衆人反羿以&KR0025;浞為浞而殺羿也孟子云逢&KR0170;¶
学射扵羿尽羿之道思天下唯羿为愈己扵是殺羿則殺羿者逢¶
&KR0170;也　注二国夏同姓諸侯　正義曰丗本文也　注戈在宋郑¶
之間　正義曰哀十二年傳曰宋郑之間有隙地焉曰喦戈錫是¶
也　注烬遺民　正義曰樵燭旣燒之餘名之曰烬二国之烬謂¶
澆之所殺死亡之餘遺脫之民也思報父兄之讎故靡得収而用¶
之　注后杼少康子正義曰夏本紀少康崩子帝杼立是也¶
<pb:KR1e0003_SBCK_020-15a>¶
有窮至故也　正義曰有窮遂亡謂浞亡也武羅伯困熊髠尨圉¶
本羿棄之浞亦不用失人是国之大患故言之規悼公也¶
注辛甲至王過　正義曰晋語称文王訪于辛尹賈逵以为辛甲¶
尹佚則辛甲文王之臣而下及武王但文王之時天命未改未淂¶
命百官官箴王闕故以爲武王時大史也闕謂過失也大史号令¶
百官每官各为箴辞以戒王若箴之療疾故名箴焉言官箴者各¶
以其官所掌而爲箴辞虞人掌獵故以獵为箴也漢成帝時揚雄¶
爱虞箴遂依放之作十二州二十五官箴後亡失九篇後漢崔駰¶
駰子瑗瑗子寔丗補其闕及臨邑侯刘騊駼大傅胡廣各有所增¶
凡四十八篇廣乃次而題之暑曰百官箴皆放此虞箴爲之¶
注虞人掌田獵正義曰周礼山虞大田獵則萊山田之野澤虞¶
大田獵則萊沢野莱謂芟其草萊以为殺圍之処詩毛傳云大艾¶
草以爲防是也　注芒芒至分也　正義曰畫分者言畫地分之¶
以爲竟也禹貢唯冀州帝都不言竟界以餘州所至則冀州可知¶
也八州各言竟界云済河惟兖州海岱惟青州海岱及淮惟徐州¶
<pb:KR1e0003_SBCK_020-15b>¶
淮海惟揚州荆及衡陽惟荆州荆河惟豫州華陽黒水惟梁州黒¶
水西河惟雍州是島所畫分也　注啓開九州之道　正義曰旣¶
分海内以为九州遂皆以九言之禹貢云九州攸同九山刋旅九¶
川滌源九沢旣陂故此亦言九道言禹開通九州之道也　在帝¶
夷羿正義曰帝王之号當時&KR0001;称三代称王自以徳劣扵前謙¶
而不称为帝其絖天下实与帝同所謂今之王古之帝也后人之¶
称先代或以王言帝或以帝言王史記扵夏殷諸王皆称为帝¶
此羿&KR0434;立為王故以帝称焉　注重猶数也　正義曰杜讀为重¶
累之重故为数也服䖍云重猶大也言武事不可大任扵是至¶
及之　正義曰魏絳本意主&KR0134;和戎忽云有窮后羿以開公問遂¶
說羿事以及虞箴乃与初言不相應會故傳為此二句以觧魏絳¶
之意　注荐聚也　正義曰釈言云荐再也孫炎曰荐草生之再¶
也即荐是聚也服虔云荐&KR0708;也言狄人逐水草而居徙无常処刘¶
炫案荘子云麞鹿食荐即荐是草也服言是　注頓壊¶
正義曰頓謂挫傷折壊今俗語云委頓是也　注畨縣　正義曰¶
<pb:KR1e0003_SBCK_020-16a>¶
魯国地理志曰番讀如藩屏之藩言魯国南藩也汝南陳子游為¶
魯相子游者藩之子也国人辟諱遂改皮音而為畨字因而不改¶
也　注髽麻至而已　正義曰髽之形制礼无明文先丗儒者各¶
以意&KR0003;郑衆以為枲麻与髮相半結之馬融以為屈布為巾高四¶
寸著扵顙上郑玄以为去纚而紒案檀弓記称南宫縚之妻孔¶
子之兄女也縚母䘮孔子誨之髽曰尓母&KR0025;&KR0025;尓尔母扈爾¶
郑玄云&KR0025;&KR0025;謂大髙扈扈謂大廣若布高四寸則有定制何當慮¶
其&KR0025;從扈扈而誨之哉如郑玄去纚而空露其紒則髮上本无服¶
矣䘮服女子在室为父髽衰三年空露紒髮安淂与衰共文而謂¶
之髽衰也魯人逆䘮皆髽豈直露紒迎䘮哉凶服以麻表髽字&KR0025;¶
髟是髮之服也杜以郑衆為長故用其說言麻髮合結亦當麻髮¶
半也扵時魯師大敗遭䘮者多婦人迎子迎夫不能備其凶服唯¶
髮而已同路迎䘮以髽相弔傳言魯扵是始髽者自此以後遂以¶
髽为弔服虽有&KR0123;者亦髽以弔人檀弓曰魯婦人之髽而弔也自¶
敗扵䑓駘始也郑玄云時家家有喪髽而相弔知扵是始髽者始¶
<pb:KR1e0003_SBCK_020-16b>¶
用髽相弔也髽者依䘮服婦人為軒衰三年者髽故䘮服云如子¶
子在室箭笄髽衰三年是也其斉衰期亦髽故檀弓云南宫縚之¶
妻之姑之䘮夫子誨之髽是也其婦人弔服則郑注檀弓云大夫¶
之妻錫衰士之妻則疑衰皆&KR0123;笄无首素緫也五年注魯衛至¶
地闕正義曰諸言及者皆魯君命之使与彼行故称及彼此傳¶
称晋&KR0005;為呉合諸侯使魯衛先㑹之魯衛俱受命扵晋非是魯¶
君命蔑使与林父㑹呉故不言及也下文戚之㑹序呉扵列書公¶
㑹晋侯云云呉人鄫人于戚此不序呉扵林父之下而别云㑹呉¶
者為呉人先在善道蔑与林父徃彼㑹之故云會呉也十年㑹呉¶
于祖成十五年㑹呉于鐘离皆是呉在彼地徃佊㑹之故殊㑹呉¶
也公羊以為外呉言春秋内其国而外諸夏内諸夏而外夷狄故¶
殊㑹以外之左氏无此義杜不&KR0025;公羊故皆云呉在彼也下戚㑹¶
不殊呉者来㑹于戚故与諸国同序列也　注諸侯至魯戍¶
正義曰此戍陳及十年戍郑虎牢僖二年城椘丘案傳皆諸国同¶
行而經獨書魯者城椘丘傳云不書所㑹后也彼為魯人後期諸¶
<pb:KR1e0003_SBCK_020-17a>¶
侯已散故作獨城之文此則扵戚之會受命戍陳十年諸侯伐郑¶
扵伐郑受命戍郑虎牢還国各自遣戍更无告命故獨書魯戍也¶
傳注覿見至成之　正義曰覿見釈詁文也前年魯請属鄫虽¶
被晋許而鄫人未知故&KR0005;巫至晋以成之　注豹与至大夫¶
正義曰巫若自受鄫命則豹當言及今巫来至魯魯侯命之令与¶
豹同行与豹俱受魯命故經不言及比之魯大夫也魯大夫兩人¶
同行皆不言及文十八年公子遂叔孫淂臣如斉定六年季孫斯¶
仲孫何忌如晋其&KR0011;皆是也注雩夏至書旱正義曰例称¶
竜見而雩是夏祭常礼&KR0001;以祈甘雨也過時則書若值&KR0010;旱則又¶
脩此雩礼而為祈禱故虽秋雩非書過也此是為旱而雩非常雩¶
過時也但經書大雩則過雩旱雩无以相别故為旱而雩傳皆言¶
旱以釈之釈例曰始夏而雩者为純陽用事防有旱災而祈之也¶
至扵四時之旱又因用此礼而求雨故亦曰雩經書雩而傳不以¶
旱釈之者皆過雩也經書雩則与旱雩不别故傳皆發之是觧發¶
傳言旱之意也雩為旱祷而不書旱者雩而獲雨故書雩而不書¶
<pb:KR1e0003_SBCK_020-17b>¶
旱雩不淂雨則書旱以明災成僖二十一年夏大旱是也雩而獲¶
雨則書雩穀梁傳文也　注陳之至不刑正義曰釈例曰陳之¶
叛椘罪在子辛共王旣不能明法示教以肅大臣陳叛之日又不¶
能厳断威刑以謝小国而擁其罪人以興兵致討暴師經年加礼¶
扵陳陳恨弥篤乃愠而皈罪子辛子辛之貪虽足以取死然共王¶
用刑為失其節故君子論之以為不刑也加礼扵陳者謂四年椘¶
&KR0005;伐陳聞䘮乃止是也不刑者言不淂用刑之道也　注共王至¶
不可正義曰釈例以君子此言止為殺公子申与壬夫二人而已¶
此注又兼言殺子反者傳言己則无信&KR0057;共王也背盟而敗于鄢¶
&KR0092;及殺子反皆共王无信之事故追言之也殺此三卿欲令諸¶
侯息忿還来属已故言&KR0082;以属諸侯以属諸侯者僖十九年傳文¶
也逞訓解也共王殺此三人望觧己意而諸侯不&KR0025;意竟不解故¶
云殺人以逞不亦難乎　注亦逸至成功　正義曰此虞書大禹¶
謨之文禹是夏王故傳称夏書杜不見古文故称逸書亦亦前逸¶
詩也彼舜謂禹能成聲教之信成治水之功为二事此傳引之¶
<pb:KR1e0003_SBCK_020-18a>¶
言共王无信故无成功杜順傳意言信成然後有成功為一事也¶
注公及至告廟　正義曰凡諸侯㑹而盟者皆先會而後盟非先¶
盟而後會旣及其會知非後盟釈例曰盟于鄧盟于犖盟于戚¶
公旣在㑹而不書其盟者以理推之會在盟前知非後盟也蓋公¶
還告會而不告盟也　注公及至城棣　正義曰&KR0074;十五年公會¶
宋公衞侯陳侯于襄伐郑旣會而伐并會書之計此亦當書會¶
故觧之公及救陳而不及其會故不書會注在阼階西郷¶
正義曰䘮大記云大夫之䘮&KR0005;大斂旣鋪絞紟衾衣君至主人迎¶
先入門右巫止于門外君釈菜祝先入升堂君即位于序端士䘮¶
礼君若有賜焉則視斂旣布衣君至君升自阼階西郷以君臨士¶
䘮西郷知臨大夫之䘮即位于序端者亦西郷也郑玄士冠礼注¶
云阼猶酢也東階所以荅酢賔客也堂東西牆謂之序刘炫又¶
引記云君旣即位于序端卿大夫即位于堂慶楹西北面東上主¶
人房外南面主婦尸西東面迁尸䘚斂宰告主人降北面于堂¶
下君抚之主人拜稽顙君降升主人馮之命主婦馮之士之䘮&KR0005;¶
<pb:KR1e0003_SBCK_020-18b>¶
大斂君不在其餘礼猶大夫也　相三君矣正義曰季孫行父¶
以文六年見經則為卿乆矣宣公之&KR0004;㐮仲執政宣八年仲遂卒¶
後始文子淂政故至今為相三君也　六年傳注&KR0142;入至以名¶
正義曰&KR0142;入春秋以来唯僖二十三年&KR0142;成公卒用夷礼書杞子¶
卒未甞書&KR0142;君之名也丗本&KR0142;&KR0074;公是成公之弟成公卒而&KR0074;公立¶
至此七十一年唯成五年盟于蟲牢七年于馬&KR0092;九年于蒲魯&KR0142;俱¶
在未甞与襄同盟嫌其不合以名赴故傳發之釈例曰杞伯姑容¶
未与襄同盟而事逮其父用同盟之礼蓋継好之義也嫌扵赴非¶
所盟之君故傳曰始赴以名同盟故也　注狎親至&KR0231;也　正義¶
曰論語云虽狎必変曲礼云䝨者狎而敬之狎是相䙝慢相貫¶
習之名也二十八年傳称慶氏之徒&KR0026;優至扵魚里是優為戯¶
名也晋語有優施史記滑稽傳有&KR0278;孟&KR0278;旃皆善為&KR0278;遂以¶
優著名是優爲調戯也　注子蕩至曰梏　正義曰貫者穿也¶
張弓以貫沓其頸頸穿扵弓之中故曰貫其頸周礼掌囚有梏¶
桎在手曰梏在足曰桎頸貫扵弓若手在梏故云以弓梏也桎梏¶
<pb:KR1e0003_SBCK_020-19a>¶
俱名為械粎名云械者戒也戒止人使不淂逰行也司城至如&KR0004;¶
正義曰子罕以華弱奔後而發此言蓋以告諸大夫非告君也亦¶
逐子蕩一句亦是子罕之語&KR0003;子蕩之罪言亦冝逐子蕩也子蕩¶
&KR0178;即被逐故射子罕之門宋亦不復逐之子蕩作被逐之意故云¶
元日而不我長也宋人不&KR0167;更逐故子罕善之如&KR0004;不恨其射門¶
也或當貴逐子蕩故子蕩云元日而不我從理亦通也　注言子至¶
得安　正義曰服虔云言子罕不阿同族亦逐樂轡以正国法忠¶
之至也及樂轡射其門畏&KR0025;華弱之罰&KR0167;善樂轡如&KR0004;是為茹¶
柔吐剛䘮其志矣傳故举之明春秋之義善&KR0086;俱見杜以春秋¶
之丗君弱臣疆奠不蓋失掩罪以相&KR0216;為国向戌&KR0082;蓋華臣子¶
罕不怨樂轡皆忍忿求安之事不足以為大&KR0057;知傳載此言是¶
善其淂安非尢其&KR0025;&KR0086;故異扵服也　注始代至受罪　正義¶
曰昭二年晋韓宣子来聘傳曰告為政而来見也大国政卿尚¶
来見小国知此傳言見者是始代父為政卿往見扵大国也¶
注堞女至女牆　正義曰兵書攻城有为堙之法宣十五年公羊¶
<pb:KR1e0003_SBCK_020-19b>¶
傳曰子反乗堙而窺宋城是堙為土山使髙与城等而攻之也言¶
環城是環遶其城知周帀其城為土山也　迁萊于郳正義曰¶
郳即小邾也二年傳曰滕薛小邾之不至皆斉故也小邾附属扵¶
斉故滅萊国而迁其君扵小邾使之&KR0009;居以終身也○七年夏四¶
月至免牲　正義曰周礼大宰職云祀五帝前期十日帥執事而¶
卜日然則&KR0005;祭十日之前預卜之蓋一旬一卜也例称啓蟄而郊¶
建寅之月也此四月三卜蓋三月二卜四月又一卜也春分之前猶¶
是啓蟄節内扵法仍可以郊拠傳献子之言三卜在春分之後¶
則&KR0004;卜即已大晚故三卜而涉扵春分也人心欲其&KR0123;不&KR0123;是不¶
&KR0025;不&KR0025;則不郊故免牲而不殺也　注称牲至礼也　正義曰僖¶
三十一年夏四月四卜郊不&KR0025;乃免牲傳曰礼不卜常祀而卜其¶
牲曰牛卜日曰牲牲成而卜郊上怠慢比經与彼正同唯四卜三¶
卜為異耳彼言其非則此亦非也牛已称牲是旣卜日矣牲旣成¶
矣而又卜郊与僖同&KR0003;故云又非礼也　注南遺至城之　正義¶
曰此傳唯說南遺請城之由不言時与不時則知南遺假託言有¶
<pb:KR1e0003_SBCK_020-20a>¶
事難而請城之　注謀救至郑地　正義曰椘旣圍陳而陳侯亦¶
列扵會者當是圍之不密故陳侯淂出㑹求救也陳侯逃皈陳遂¶
属椘諸侯不与椘&KR0062;各自罷皈不成為救故不書救也　注实为¶
至㑹上　正義曰魯之隐閔實被弑而書薨諱而不言弑則亦不¶
以被弑赴諸侯此郑伯实為子駟所弑而以瘧疾赴扵諸侯亦如¶
隐閔之&KR0011;諱而不言弑故魯史不淂書弑也榖梁傳曰礼諸侯不¶
生名此其生名何也卒之名也卒之名則何為加之如會之見以¶
如會卒也是言書名为書卒而称之也三年盟于雞沢五年盟¶
于戚魯郑俱在同盟故赴以名法當書名故進名扵上其名本为¶
下卒非是生名之也如㑹者會諸侯扵鄬&KR0082;往赴其㑹也公羊傳¶
曰未見諸侯其言如會何致其意也原其意本&KR0082;徃會故書之也¶
未見諸侯言其未至會所而死非至會而不見也書卒于鄵者赴¶
以所卒之地故書之　傳注郊祀至殖者　正義曰言后稷周之¶
始祖能播殖者辨知后稷是何人不為能播殖故祀以祈農事自謂¶
郊天以祈農耳案孝巠云孝莫大扵厳父厳父莫大扵配天則周¶
<pb:KR1e0003_SBCK_020-20b>¶
公某人也昔者周公郊祀后稷以配天宗祀文王扵明堂以配上¶
帝止云配天而祀之不言祈農也郊特牲&KR0003;郊天之義曰万物本乎天¶
人本乎祖此&KR0001;以配上帝也郊之祭也大報本反始也宣三年公¶
羊傳曰郊則曷為必祭稷王者必以其祖配王者則曷為必以¶
其祖配自内岀者无匹不行自外至者无主不止何休云天道闇¶
昧故推人道以接之不以文王配者重本尊始之義也拠此諸文¶
則郊祭天者為物本扵天故祭天以報本神必須配故推祖以配¶
天止報生成之恩非求未来之福此傳專言郊祀后稷主為祈農¶
事者斯有旨矣祭祀者為報已往非求&KR0005;来之福也但祭為明神¶
所享神以&KR0005;来致福&KR0005;来而獲多福乃由祭以淂之礼器称君子¶
曰祭祀不祈&KR0021;者意虽不祈其实福以祭降以祭獲福即祈之義¶
也宗廟之祭縁生事死尽其季順之心非求耕稼之利少牢饋食¶
者大夫之祭礼也其祭之末尸嘏主人使女受福于天冝稼于田¶
彼豈為田而祭哉神以冝田福之耳郊天之義亦由是也神以人¶
為主人以榖为命人以精意事天天以冝稼祐人以此謂之祈農¶
<pb:KR1e0003_SBCK_020-21a>¶
本意非祈農也詩噫嘻序曰春夏祈榖于上帝礼仲春之月月令¶
曰是月也天子乃以元日祈榖于上帝即是郊天之祭也其下即¶
云乃擇元辰天子親載耒耜躬耕帝藉是郊而後耕也献子此言¶
正与礼合孝經止言尊厳其父主述孝子之志本意不說郊天之¶
祭无由淂有祈榖之言何休膏肓執彼難此追而想之亦可以歎¶
息也　注啓蟄至春分　正義曰釈例曰歴法正月節立春啓蟄¶
為中氣二月節驚蟄春分为中氣是啓蟄為夏正建寅之月中¶
氣也月令祈榖之後即擇日而耕&KR0004;耕亦在正月傳言旣耕而卜¶
郊冝其不&KR0025;是此卜之時已渉春分之節時過不&KR0167;可郊故言耕¶
謂春分指釋獻子言耕是春分之節不謂春分始可耕也釈例又¶
曰僖公㐮公夏四月卜郊但譏其非所冝卜不譏其四月不可郊¶
也孟献子曰啓蟄而郊郊而後耕耕謂春分也言淂啓蟄即當卜¶
郊不淂過春分也是言此卜在春分之後故献子譏之拠傳献子¶
此言郊天之礼必用周之三月而誰記云孟献子曰正月日至可¶
以有事於上帝七月日至可以有事扵祖七月而禘献子謂之¶
<pb:KR1e0003_SBCK_020-21b>¶
也此与礼記俱称献子二文不同必有一謬礼記後人所録左傳¶
當淂其真若七月而禘献子為之則當献子之時應有七月禘者¶
烝甞過則書禘過亦冝書何以献子之時不書七月褅也足知礼¶
記之言非献子矣　注隧正主役徒　正義曰九年注云隧正官¶
名五縣為隧則隧正當周礼之遂人也掌諸遂之政令徒役出諸遂¶
之民故為主役徒者詩曰至多露正義曰詩国風召南行露¶
之首章也言人行者豈不&KR0082;早夜而行乎謂早夜而行則多露濡¶
已義取非礼不可以妄行穆子引之言非其才不可以妄居官位¶
弗躬至弗信　正義曰此詩小雅節南山之篇詩注云言王之政¶
不躬而親之則㤙沢不信扵衆民矣　詩曰至可乎正義曰詩¶
小雅小明之篇言人能安靖共敬以居尓之職位爱好正直之人¶
与之共処扵朝則神明聴順之當助女以大福也旣引詩文又述¶
其意能&KR0104;念下民是為徳也正直己心是爲正也能以己正正人¶
之曲是为直也此德也正也直也三者和備是为仁也人能如是¶
則神明聴順之大福降与之田蘇是知人者也田蘇言起好仁起¶
<pb:KR1e0003_SBCK_020-22a>¶
必備有此行立之不亦可乎　注介助也景大也　正義曰定本¶
介景皆為大也　注靖共至恤民　正義曰天生烝民立君以牧¶
之君不独治為臣以佐之君之与臣皆为恤民而設之也能安靖¶
共敬在其職位是其所以&KR0104;民也　注為之師長正義曰无忌¶
先為公族大夫今言使掌是与諸公族大夫為師長也　注礼登¶
至一等正義曰聘礼公迎賔于大門内及廟門公揖入立于中¶
庭納賔賔入三揖至于階三讓公升二等郑玄云先賔升二䓁亦¶
&KR0082;君行一臣行二言君先升二䓁然後臣始升一等是礼登階臣¶
當後君一等詩曰至必折　正義曰詩国風召南羔羊之篇言¶
大夫䝨者退朝而食&KR0025;公門入私門委蛇委蛇然委蛇順&KR0025;之貌¶
詩之此意謂順者也今孫子为臣而君自処是横不順道以横道¶
而為委蛇其人必&KR0005;毁折不得終其職位注魯成公　正義曰¶
杜必言魯成公者&KR0082;明非郑成公也知非者以郑成公成七年即¶
位至襄二年卒唯十四年无十六年故也　使公子黄往　正義¶
曰扵時椘師圍陳使公子黄往入椘軍也八年注郑子至公子¶
<pb:KR1e0003_SBCK_020-22b>¶
正義曰此決舎之入陳郑有宿怨此時与蔡无怨晋&KR0167;无命使侵¶
无故興師以生国患以其動而无謀故貶之釈例曰陳蔡椘之与¶
国郑&KR0082;求親扵晋故伐而入之晋士荘伯詰其侵小且問陳之罪¶
子産荅以東門之役故免扵譏及其侵蔡旣无晋令又无亘辞君死¶
主少興師以求媚扵晋不能以徳懷親以直報怨故二大夫異扵¶
子産也陳之見伐本以助晋晋不逆労而以法詰之淂盟主逺理¶
故仲尼曰晋為伯郑入陳非文辞不为功善之也　注時公至先¶
皈　正義曰公以正月如晋此會之下始云公至則晋侯適會公¶
乃皈魯季孫蓋&KR0025;公朝晋即&KR0025;晋赴㑹故季孫在會而公先皈¶
傳注晋悼至多少正義曰昭三年郑子大叔云文襄之霸也令¶
諸侯三&KR0010;而聘五&KR0010;而朝自襄以後晋徳少衰諸侯朝聘无&KR0167;¶
定凖今晋悼&KR0167;修霸業更合諸侯故公朝晋而禀其多少如公¶
朝者蓋亦非一晋侯謙不敢在国約束故出外合之又難煩諸侯¶
使大夫聴命故為邢丘之會以命朝聘之数数之多少傳亦无文¶
拠子大叔之言不說悼公之法而逺陳文襄之令則悼公此命還同¶
<pb:KR1e0003_SBCK_020-23a>¶
文襄耳非&KR0167;别制法也　注辟罪至戮之正義曰辟罪釈詁文¶
也不直言殺而云辟殺明是加誣以罪而殺之子駟知其謀已不以¶
罪殺恐動衆心故加誣以罪言其罪自當死非爲已討所以自解¶
說也　注二孫子狐之子　正義曰賈逵云然未必有文可拠相¶
傳爲此&KR0003;也　注郑侵至獲告正義曰扵時郑无蔡怨又无晋¶
令郑自發心侵蔡知&KR0082;求媚扵晋也獲其&KR0005;必与之&KR0062;戦敗乃獲¶
之不言敗者唯以獲告不告敗也　注晋悼至崇之正義曰礼¶
卿不會公侯會則貶之称人自是常例而云尊晋侯者此有郑¶
伯在會自与晋侯相敵諸卿不敵晋侯无罪不合貶也但&KR0082;尊晋¶
侯无辞以見之故貶大夫以尊之大夫非有罪也文二年晋宋陳¶
郑四国之卿伐秦皆貶称人尊&KR0087;謂之崇德其意与此同也諸侯¶
之卿皆貶而独不貶季孫宿者文元年公孫敖會晋侯于戚注云¶
礼卿不會公侯而春秋魯大夫皆不貶者體例已举故拠用魯史¶
成文是其義也言儉而有礼徳義司尊者難煩諸侯使大夫&KR0234;¶
命即亦是有礼之事也　兆云詢多正義曰杜云兆卜詢謀也旣¶
<pb:KR1e0003_SBCK_020-23b>¶
卜且謀多如杜此言則云是語辞　注謂三至邢丘　正義曰鄬¶
之會郑伯未至而卒亦数之者郑伯虽身死耳其會与郑同謀故¶
数之　八卿和睦　正義曰八卿者拠九年傳荀罃&KR0005;中軍¶
士句佐之荀偃&KR0005;上軍韓起佐之栾黶&KR0005;下軍士魴佐之趙武¶
&KR0005;新軍魏絳佐之　詩云至于道　正義曰詩小雅小旻之三章¶
也言謀事之夫甚多是非相奪无可適&KR0025;為是之故其事用此¶
益不成也發言訩訩而&KR0313;滿扵庭无能決當是非事若不成誰¶
敢執其咎責者如彼道上行人每淂人即与之謀意无所&KR0025;爲¶
是之故用此不淂于正道也　注匪彼至適從　正義曰郑玄以¶
匪為非如非行邁之謀言止而不行坐圖遠近也杜以如者如似¶
他物故以匪為彼言如彼行人逢值歧路問其所&KR0025;也郑以行為¶
道邁為行言道上行人杜亦當然　注皇暇也啓跪也　正義曰¶
皆釈言文也舎人曰間暇无事也李廵曰啓小跪也　注彤弓至¶
知礼　正義曰文四年&KR0478;俞来聘為賦彤弓&KR0478;俞不敢當此賦¶
彤弓而宣子受之故觧其意彼以彤弓當&KR0478;俞故&KR0478;俞不敢受此¶
<pb:KR1e0003_SBCK_020-24a>¶
賦彤弓其義在扵晋君非當范匄故范匄受之而為知礼也¶
春秋正義卷第二十¶
　　　　　計一万七千三百二十八字¶
<pb:KR1e0003_SBCK_020-1a>¶
春秋傳卷第二十¶
　　　　成公下¶
八年春&KR0051;侯使韓穿來言汶陽之田歸之于齊¶
汶陽之田本魯田也魯人恃大國之威以兵力脅齊得其故地而¶
　不正疆里於天王則取之不以其道也郤克戰勝令於齊曰反魯¶
衛之侵地齊旣從之今復有命俾歸諸齊則歸之不以其道也而¶
　齊人貪得&KR0051;有二命穿也列卿無所諌止皆罪矣來言者緩詞也¶
　歸之于者易詞也爲國以禮者無憚於強而魯侯微弱遂以歸齊¶
　而不能保罪亦見矣¶
&KR0051;欒書帥師侵蔡公孫嬰齊如莒宋公使華元來聘夏宋公使公孫¶
壽來納幣¶
納幣不書此何以書公孫壽卿也納幣使卿非禮也禮不可略亦¶
　不可過惟其稱而巳矣略則輕大倫過則溺私愛宋公之請伯&KR0078;¶
魯侯之嫁其女皆致其厚者也而不知越禮踰制豈所以重大婚¶
<pb:KR1e0003_SBCK_020-1b>¶
　之禮哉經悉書之爲後法也¶
&KR0051;殺其大夫趙同趙括¶
　按左氏趙莊&KR0078;爲趙嬰之亡讚于&KR0051;侯曰原屏將爲亂欒郤爲證¶
&KR0051;討趙同趙括以其田與祁奚韓厥言於君曰成季之勲宣孟之¶
忠而無後爲善者懼矣乃立武而反其田然則同括無罪爲莊&KR0078;¶
　所&KR0626;而欒郤害之也故稱國以殺而不去其官以見&KR0051;之失政刑¶
　矣¶
秋七月天子使召伯來賜公命¶
諸侯嗣立而入見則有賜巳修聘禮而來朝則有賜能敵王所愾¶
　而獻功則有賜成公即位服喪巳畢而不入見旣更五服一朝之¶
　&KR0010;矣而不如京師又未嘗敵王所愾而有功也何爲來賜命乎召¶
　伯者縣内諸侯爲王卿士者也來賜公命罪邦君之不王譏天子¶
　之&KR0427;賞也臨諸侯曰天王君天下曰天子蓋一人之通稱¶
冬十月癸卯&KR0142;叔&KR0078;卒&KR0051;侯使士爕來聘叔孫僑如㑹&KR0051;士爕齊人¶
<pb:KR1e0003_SBCK_020-2a>¶
邾人伐郯¶
按左氏士爕來聘言伐郯也以其事吴故公請緩師不可吴初伐¶
郯季孫固曰中國不振旅蠻夷入伐而莫之或恤亡無日矣當其¶
時旣不能救及其旣成豈獲巳也而又率諸國伐之何義乎前書¶
來聘下書㑹伐&KR0051;侯之爲盟主可見矣魯旣知其不可從大國之¶
令而不敢違其不能立亦可知矣¶
衛人來媵¶
　媵者何諸侯有三歸嫡夫人行則姪娣從二國來媵亦以姪娣從¶
　凢一娶九女所以廣繼嗣三國來媵非禮也夫以禮制欲則治以¶
　欲敗禮則亂而諸侯一娶十有二女則是以欲敗禮矣備書三國¶
　以明逾制爲後戒也¶
九年春王正月&KR0142;伯來逆叔&KR0078;之䘮以歸¶
　凢筆於經者皆經&KR0022;大訓也杞叔&KR0078;一女子尓而四書于䇿何也¶
　有男女然後有夫婦有夫婦然後有父子故春秋愼男女之配重¶
<pb:KR1e0003_SBCK_020-2b>¶
大昬之禮以是爲人倫之夲也事有大於此者乎男而賢也得淑¶
女以爲配則自家刑國可以移風俗女而賢也得君子以爲歸則¶
承宗廟奉祭祀能化天下以婦道豈曰小&KR0024;之哉夷攷杞叔&KR0078;之¶
　行雖賢不若宋共姬亦不至如鄫季&KR0078;之越禮也杞伯初來朝魯¶
然後出之卒而復逆其喪以歸者豈非叔&KR0078;夲不應岀故魯人得¶
　以義責之使復歸葬乎魯在春秋時内女之歸不得其所者有矣¶
　聖人詳録其始卒欲爲後鑒使得有終而無弊也其經丗之慮逺¶
　矣¶
公㑹&KR0051;侯齊侯宋公衛侯鄭伯曹伯莒子&KR0142;伯同盟于蒲¶
　按左氏爲歸汶陽之田故諸侯貳於&KR0051;&KR0051;人懼㑹於蒲以㝷馬陵¶
　之盟夫盟非固結之本也衛獻公言於&KR0478;喜求復國喜曰必子鮮¶
在不然必敗小邾射以勾繹來奔曰使季路要我吾無盟夫信在¶
　言前者不言而自喻誠在令外者不令而自行&KR0051;初下今於齊反¶
魯衛之侵地而齊不敢違者以其順也齊旣從之魯君親往拜其¶
<pb:KR1e0003_SBCK_020-3a>¶
賜矣復有二命俾歸諸齊一與一奪信不可知無或乎諸侯之解¶
體也&KR0051;人不知反求諸已惇信明義以&KR0024;前行之愆而又欲刑牲¶
㰱血要質鬼神以御之是從事於末而不知夲矣特書同盟以罪¶
&KR0051;也¶
公至自㑹二月伯&KR0078;歸干宋夏季孫行父如宋致女&KR0051;人來媵¶
致女者何女旣嫁三月而廟見則成婦矣而後父母使人安之故¶
　謂之致也常事爾何以書致女使卿非禮也經有因褒以見貶者¶
　初獻六羽之&KR0011;是也亦有因貶以見褒者致女來媵是也伯&KR0078;賢¶
行著於家故致女使卿特厚其嫁遣之禮賢名聞於逺故諸國爭¶
　媵信其無妬忌之行程氏以爲一女子之賢尚聞於諸侯况君子¶
　哉或曰魯女雖賢豈能聞於逺乎曰古者庶女與非敵者則求爲¶
　媵固爲之擇賢小君則諸侯之賢女自當聞矣¶
秋七月丙子齊侯無野卒&KR0051;人執鄭伯&KR0051;欒書帥師伐鄭¶
　按左氏楚人以重賂求鄭鄭伯㑹公子成于鄧秋鄭伯如&KR0051;&KR0051;人¶
<pb:KR1e0003_SBCK_020-3b>¶
討其貳於楚執諸銅鞮欒書伐鄭鄭使伯蠲行成&KR0051;人殺之楚子¶
重侵陳以救鄭稱人而執者旣不以王命又不歸諸京師則非伯¶
討也殺伯蠲不書者旣執其君矣則行人爲輕亦不足紀也楚子¶
重侵陳與處父救江何異削而不書者鄭亦有罪焉耳夫背夷即¶
華正也今以重賂故又與楚㑹則是惟利之從而不要諸義也故¶
鄭無可救之善楚不得有能救之名¶
冬十有一月葬齊頃公楚公子嬰齊帥師伐莒庚申莒潰楚人入鄆¶
　按左氏楚子重自陳伐莒圍渠丘城惡衆潰楚師圍莒莒城亦惡¶
　庚申莒潰楚遂入鄆孟子曰鑿斯池也築斯城也與民守之効死¶
　而民不去是則可爲也夫鑿池築城者爲國之備所謂事也効死¶
　而民不去爲國之夲所謂政也莒恃其&KR0728;不修城郭浹辰之間楚¶
克其三都信無備矣然兵至而民逃其上不能使民効死而不去¶
則昧於爲國之本也雖隆莒之城何益乎故經於莒潰特書日以¶
　謹之者以明城郭溝池重門擊析皆守&KR0022;之末務必以固夲安民¶
<pb:KR1e0003_SBCK_020-4a>¶
爲政之急耳¶
秦人白狄伐&KR0051;¶
經所謹者華夷之辨也&KR0051;甞與白狄伐秦秦亦與白狄伐&KR0051;族&KR0011;¶
不復分矣其稱人貶詞也武王伐商誓師牧野庸蜀羌髳微盧彭¶
濮皆與焉豈亦不謹乎除天下之殘賊而出民於水火之中雖蠻¶
夷戎狄以義驅之可也亦慮其同惡相濟貽患於後也中國友&KR0022;¶
自相侵伐巳爲不義又與非我族&KR0011;者共焉不亦甚乎&KR0051;旣失信¶
　復聽婦人讒&KR0003;殺其丗臣而諸侯皆貳秦狄交伐比事以觀可謂¶
　深切著明矣¶
鄭人圍許城中城¶
　經丗安民視道之得失不&KR0029;城郭溝池以爲固也榖梁子謂凢城¶
　之誌皆譏其&KR0003;是矣莒雖恃陋不設備至使楚人入鄆苟有令政¶
使民効死而不潰㓂亦豈能入也城非春秋所貴而書城中城其¶
爲儆守益微矣王公設險以守其國非歟曰百雉之城七里之郭¶
<pb:KR1e0003_SBCK_020-4b>¶
設險之大端也謹於禮以爲國辨尊卑分貴賤明等威異物采凢¶
所以杜絕陵&KR0427;限隔上下者乃體險之大用也獨城郭溝池之足¶
恃乎¶
十年春衛侯之弟黒背帥師侵鄭¶
　按左氏衛子叔黒背侵鄭&KR0051;命也其曰衛侯之弟者子叔黑背生¶
　公孫剽孫林父&KR0478;殖岀衛侯衎而立剽亦以其父有寵愛之私故¶
　得立耳此與齊之夷仲年無異其特書弟以爲後戒可謂深切著¶
　明矣¶
夏四月五&KR0114;郊不從乃不郊五月公㑹&KR0051;侯齊侯宋公衛侯曹伯伐¶
鄭齊人來媵丙午&KR0051;侯獳卒秋七月公如&KR0051;¶
此葬&KR0051;侯也而不書諱之也天子之喪動天下屬諸侯諸侯之喪¶
　動通國屬大夫公之葬&KR0051;侯非禮也唯天子之事焉可也傳以&KR0051;¶
　人止公送葬諸侯莫在焉魯人辱之故諱而不書非矣假令諸侯¶
　皆在魯人不以爲辱而可書乎¶
<pb:KR1e0003_SBCK_020-5a>¶
冬十月¶
十有一年春王三月公至自&KR0051;&KR0051;侯使郤犫來聘已丑及郤犫盟夏¶
季孫行父如&KR0051;秋叔孫僑如如齊冬十月¶
十有二年春周公出奔&KR0051;¶
按左氏周公楚惡惠襄之偪且與伯輿爭政不勝怒而岀王使劉¶
　子復之盟于鄄而入三日復出奔&KR0051;夫人主無誠慤之心而下要¶
　大臣盟是謂君不君人臣無忠信之實而上與人主盟是謂臣不¶
　臣旣巳要質&KR0017;神以入矣又叛盟失信而岀奔則是自絕于天也¶
　自周無岀而書曰出者見周室衰微刑政號令不行於天下爾¶
夏公㑹&KR0051;侯衛侯干&KR0200;澤秋&KR0051;人敗狄于交剛冬十月¶
十有三年春&KR0051;侯使郤錡來乞師¶
　&KR0051;主夏盟行使諸侯徴㑹討貳誰敢不從以霸主之尊而書曰乞¶
　師何也列國䟽封雖有大小土地甲兵受之天子不相統屬魯兵¶
　非&KR0051;所得專也今&KR0051;不以王命興諸侯之師故特書曰乞以見其¶
<pb:KR1e0003_SBCK_020-5b>¶
卑伏屈損無自反而縮之意矣聖人作春秋無不重内而輕外至¶
於乞師則内外同辭者蓋皆有報怨復讎貪得之心是以如此&KR0002;¶
夫誅亂臣討賊子請於天王以大義驅之誰不拱手以聽命何至¶
　於乞哉噫此聖人所以垂戒後丗見諸行事之深切著明者也¶
三月公如京師夏五月公自京師遂㑹&KR0051;侯齊侯宋公衛侯鄭伯曹¶
伯邾人滕人伐秦¶
諸侯每&KR0010;侵伐四出未有能修朝覲之禮者今公欲㑹伐秦道自¶
　王都不可越天子而往也故皆朝王而不能成朝禮書曰如京師¶
見諸侯之慢也因㑹伐而行矣又書公自京師以伐秦爲遂事者¶
此仲尼親筆明朝王爲重存人臣之禮也古者諸侯即位服喪畢¶
則朝小聘大聘終則朝廵狩于方嶽則朝觀春秋所載天王遣使¶
者屢矣十二公之述職蓋闕如也獨此年書公如京師又不能成¶
朝禮不敬莫大焉君臣人道之大倫而至於此極故仲尼甞喟然¶
嘆曰夷狄之有君不如諸夏之亡也爲此懼作春秋或抑或縱或¶
<pb:KR1e0003_SBCK_020-6a>¶
與或奪所以明君臣之義者至矣其義得行則臣必敬於君子必¶
敬於父天理必存人欲必消大倫必正豈曰小補之哉此以伐秦¶
爲遂事之意也¶
曹伯盧卒于師秋七月公至自伐秦冬葬曹宣公¶
十有四年春王正月莒子朱卒夏衛孫林父自&KR0051;歸于衛秋叔孫僑¶
如如齊逆女鄭公子喜帥師伐許九月僑如以夫人婦姜氏至自齊¶
榖梁曰大夫不以夫人以夫人非正也刺不親迎也僑如之不氏¶
一事而再見者卒名耳然則娶于他&KR0022;而道里或逺必親迎乎以¶
封壤則有小大以爵次則有尊卑以道途則有逺邇或迎之於其¶
　國或迎之於境上或迎之於所館中禮之節可也¶
冬十月庚寅衛侯臧卒秦伯卒¶
十有五年春王二月葬衛定公三月乙巳仲嬰齊卒¶
　嬰齊者公子遂之子公孫歸父之弟也歸父岀奔齊魯人徐傷其¶
　無後也於是使嬰齊後之故書曰仲嬰齊此可謂亂昭穆之序失¶
<pb:KR1e0003_SBCK_020-6b>¶
父子之親者以後歸父則弟不可爲兄嗣以後襄仲則以父字爲¶
　氏亦非矣¶
癸丑公㑹&KR0051;侯衛侯鄭伯曹伯宋丗子成齊國佐邾人同盟于戚&KR0051;¶
侯執曹伯歸于京師¶
稱侯以執伯討也何以爲伯討&KR0051;合諸侯伐秦曹宣公卒于師曹¶
人使公子&KR0018;芻守使公子欣時逆曹伯之喪&KR0018;芻殺其太子而自¶
　立至是&KR0051;侯執之又不敢自治而歸于京師使即天刑夫是之謂¶
　伯討春秋執諸侯者衆矣未有執得其罪如此者故獨書其爵¶
公至自㑹夏六月宋公固卒楚子伐鄭秋八月庚辰葬宋共公宋華¶
元出奔&KR0051;宋華元自&KR0051;歸于宋宋殺其大夫山宋魚石出奔楚¶
宋六卿魚氏蕩氏向氏鱗氏皆&KR0074;族也華氏戴族也華元爲右師¶
魚石爲左師蕩氏汰而驕共公卒巳葬蕩澤弱公室殺公子肥華¶
元曰我司君臣之訓而不能正罪大矣不能治官敢頼寵乎乃出¶
奔&KR0051;魚石將止之魚府曰元反必討是無&KR0074;氏也石曰彼多大勲¶
<pb:KR1e0003_SBCK_020-7a>¶
國人所與不反懼&KR0074;氏之無祀於宋也遂自止元於河上元歸使¶
國人攻&KR0074;氏殺蕩山出魚石國然後定元之出奔&KR0051;與歸于宋皆¶
不省文者著其正也書之重詞之複必有美惡焉詞繁而不殺所¶
以與之也以不頼寵而岀奔以國人與&KR0051;皆許之討而後入正可¶
知矣蘇轍謂使元懷禄顧寵重於岀奔則不能討此&KR0003;是也山不¶
書氏背其族也背其族者伐其夲也人而無夲人道絶矣葛藟猶¶
能芘其本根况於人而忍伐其本乎¶
冬十有一月叔孫僑如㑹&KR0051;士爕齊髙無咎宋華元衛孫林父鄭公¶
子鰌邾人㑹吴于鍾離¶
吴以號舉夷之也㑹而殊㑹外之也殊㑹有二義㑹王丗子于首¶
　止意在尊王室不敢與丗子抗也㑹吴于鍾離于柤于向意在賤¶
　夷狄而罪諸侯不能與之敵也夫以太伯至德是始有吴以族言¶
　之則周之伯父也至其後丗遂以號舉者以其&KR0427;竊稱王不能居¶
中國之爵號耳成襄之間中國無霸齊&KR0051;大國亦皆俛首東向而¶
<pb:KR1e0003_SBCK_020-7b>¶
親吴聖人蓋傷之故特殊㑹可謂深切著明矣¶
許遷于棄¶
十有六年春王正月&KR0040;木冰¶
　&KR0040;木冰者&KR0040;而木冰也何休曰木者少陽㓜君大臣之象冰者凝¶
隂兵之&KR0011;也冰脅木者君臣將執於兵之徴未幾而有沙隨苕丘¶
之事天人之際休咎之應焉可誣也而欲盡廢五行傳亦過矣¶
夏四月辛未滕子卒鄭公子喜帥師侵宋六月丙寅朔日有食之&KR0051;¶
侯使欒黶來乞師甲午晦&KR0051;侯及楚子鄭伯戰于鄢陵楚子鄭師敗¶
績¶
　不書師敗績以其君親集矢於目而身傷爲重也當是時兩軍相¶
抗未有勝&KR0018;之形&KR0051;之捷也亦幸焉爾幸非持勝之道范文子所¶
　以立於軍門有聖人能内外無患盍釋楚以爲外懼之戒乎楚師¶
雖敗其&KR0020;益張&KR0051;遂怠矣卒有欒氏之&KR0626;而誅三郤國内大亂聖¶
人備書以見行事之深切著明也¶
<pb:KR1e0003_SBCK_020-8a>¶
楚殺其大夫公子側秋公㑹&KR0051;侯齊侯衛侯宋華元邾人于沙隨不¶
見公¶
臣子之於君父揚其美不&KR0045;其惡爲尊者諱爲親者諱禮也聖人¶
　假魯史以示王法其於魯事有君臣之義故君弑則書薨易地則¶
書假滅國則書取岀奔則書遜屈已而與強國之大夫盟則書及¶
叛盟失信而莫適守則没公而書㑹凢此&KR0011;雖不没其實示天下¶
　之公必隱避其辭以存臣子之禮然則沙隨之㑹&KR0051;不見公是魯¶
　侯之大辱深可耻焉者矣曷爲直書其事而不諱乎曰春秋伸道¶
　不伸邪榮義不榮&KR0020;正已而無恤乎人以仁禮存心而不憂橫逆¶
　之至者也沙隨之㑹魯有内難師出後期所當恤者&KR0051;人聽叔孫¶
僑如之&KR0626;怒公而不見曲在&KR0051;矣魯侯自反非有背仁棄禮不忠¶
之咎也昔曽子甞聞大勇於夫子曰自反而縮雖千萬人吾往矣¶
孟子言浩然之氣至大至剛以直養而無害則塞乎天地之間沙¶
隨之不見於公何歉乎直書而不諱者示天下後丗使知大勇浩¶
<pb:KR1e0003_SBCK_020-8b>¶
然之氣所以守身應物如此其垂訓之義大矣¶
公至自㑹公㑹尹子&KR0051;侯齊國佐邾人伐鄭曹伯歸自京師¶
曹伯不名其位未嘗絕也不絕其位所以累乎天王也其言自京¶
　師王命也言天王之釋有罪也善不蒙賞惡不即刑以堯爲君舜¶
　爲臣雖得天下不能一朝居也&KR0018;芻殺丗子而自立不能因&KR0051;之¶
　執寘諸刑典而使復國則無以爲天下之共主矣¶
九月&KR0051;人執季孫行父舎之于苕丘冬十月乙亥叔孫僑如出奔齊¶
十有二月乙丑季孫行父及&KR0051;郤犫盟于扈公至自㑹乙酉刺公子¶
偃¶
　按左民宣伯通於穆姜欲去季孟而取其室戰于鄢陵之日公將¶
　行穆姜送公而使逐二子公以&KR0051;難告曰請反而聽命姜怒公子¶
偃公子鉏趨過指之曰女不可是皆君也公待於壊隤申宮儆備¶
設守而後行是以後使孟獻子守于公宮宣伯使告郤犫曰魯侯¶
待于壊隤以待勝者郤犫取貨于宣伯而訴公于&KR0051;侯&KR0051;侯不見¶
<pb:KR1e0003_SBCK_020-9a>¶
公公㑹諸侯伐鄭將行姜又命公如初公又申守而行宣伯使告¶
郤犫曰魯之有季孟猶&KR0051;之有欒范也政令於是乎成今其謀曰¶
&KR0051;政多門不可從也寧事齊楚有亡而巳蔑從&KR0051;矣&KR0002;欲得志於¶
魯請止行父而殺之我斃蔑也不然歸必叛&KR0051;人執季文子于苕¶
丘公還待于鄆使子叔聲伯請季孫于&KR0051;郤犫曰苟去仲孫蔑而¶
止季孫行父吾與子國親於公室對曰僑如之情子必聞之矣若¶
去蔑與行父是大棄魯國而罪寡君也&KR0002;猶不棄使寡君得事&KR0051;¶
君則夫二人者魯國社稷之臣也若朝亡之魯必夕亡范文子謂¶
欒武子曰季孫於魯相二君矣妾不衣帛馬不食粟可不謂忠乎¶
信讒慝而棄忠良&KR0002;諸侯何乃許魯平赦季孫出叔孫僑如而盟¶
之季孫及郤犫盟于扈歸刺公子偃¶
十有七年春衛北宮括帥師侵鄭夏公㑹尹子單子&KR0051;侯齊侯宋公¶
衛侯曹伯邾人伐鄭六月乙酉同盟于柯陵秋公至自㑹齊髙無咎¶
出奔莒九月辛丑用郊¶
<pb:KR1e0003_SBCK_020-9b>¶
郊之不時未有甚於此者也故特曰用郊用者不冝用也或曰蓋¶
以人享叩其鼻血以薦也古者六畜不相爲用況敢用人乎¶
&KR0051;侯使荀罃來乞師冬公㑹單子&KR0051;侯宋公衛侯曹伯齊人邾人伐¶
鄭十有一月公至自伐鄭壬申公孫嬰齊卒于貍賑十有二月丁巳¶
朔日有食之邾子貜且卒&KR0051;殺其大夫郤錡郤犫郤至楚人滅舒庸¶
十有八年春王正月&KR0051;殺其大夫胥童庚申&KR0051;弑其君州蒲¶
弑君天下之大罪討賊天下之大刑春秋合於人心而定罪聖人¶
順於天理而用刑固不以大霈釋當誅之賊亦不以大刑加不弑¶
　之人然趙盾以不越境而書弑許丗子止以不甞藥而書弑鄭歸¶
生以憚老懼讒而書弑楚公子比以不能效死不立而書弑齊陳¶
乞以廢長立㓜而書弑&KR0051;欒書身爲元帥親執厲公於匠麗氏使¶
程滑弑公而以車一乗葬之於翼東門之外而春秋稱國以弑其¶
君而不著欒書之名氏何哉仲尼無私與天爲一奚獨於趙盾許¶
止歸生楚比陳乞則責之甚備討之甚嚴而於欒武子闊略如此¶
<pb:KR1e0003_SBCK_020-10a>¶
乎學者深求其旨知聖人誅亂臣討賊子之大要也而後可與言¶
春秋矣¶
齊殺其大夫國佐公如&KR0051;夏楚子鄭伯伐宋宋魚石復入于彭城¶
此伐宋以納魚石其不曰納宋魚石于彭城何也劉敞曰不與納¶
　也諸侯失國諸侯納之正也諸侯丗也大夫失位諸侯納之非正¶
也大夫不丗也諸侯託於諸侯禮也大夫託於諸侯非禮也其言¶
　復入者巳絕而復入惡之甚者宋魚石&KR0051;欒盈是矣¶
公至自&KR0051;&KR0051;侯使士匄來聘秋杞伯來朝八月邾子來朝築鹿囿已¶
丑公薨于路寢冬楚人鄭人侵宋&KR0051;侯使士魴來乞師十有二月仲¶
孫蔑㑹&KR0051;侯宋公衛侯邾子齊崔杼同盟于虚杼丁未葬我君成公¶
<pb:KR1e0003_SBCK_020-10b>¶

